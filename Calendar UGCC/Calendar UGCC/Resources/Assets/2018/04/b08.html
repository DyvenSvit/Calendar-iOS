<p><b><i>На Літургії</i></b> <i>замість </i><b>Царю небесний<i>,</i></b><i> на проскомидії, на Літургії і де ще буде, мовимо </i><b>Христос воскрес</b><i> тричі - до Вознесіння.</i></p>
<p><i>По</i> Благословенне царство:</p>
<p><i>Вірні:</i> <b>Амінь</b>.</p>
<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>
<p><b><i>Перший антифон </i></b></p>
<p><i>Стих 1:</i> Воскликніте Господеві, вся земля,* співайте ж імені Його, віддайте славу хвалі Його <i>(Пс. 65,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Скажіте Богові: Як страшні діла Твої,* у множестві сили Твоєї леститимуть Тобі вороги Твої <i>(Пс. 65,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 3:</i> Вся земля нехай поклониться Тобі і співає Тобі,* нехай же співає імені Твоєму, Всевишній <i>(Пс. 65,4).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. Молитвами Богородиці,* Спасе, спаси нас.</p>
<p><b><i>Другий антифон </i></b></p>
<p><i>Стих 1:</i> Боже, ущедри нас і благослови нас,* просвіти лице Твоє на нас і помилуй нас <i>(Пс. 66,2).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Стих 2:</i> Щоб пізнали ми на землі путь Твою,* у всіх народах спасення Твоє <i>(Пс. 66,3).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Стих 3:</i> Нехай ісповідують Тебе люди, Боже,* нехай ісповідують Тебе люди всі <i>(Пс. 66,4).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон </i></b></p>
<p><i>Стих 1:</i> Нехай воскресне Бог і розбіжаться вороги Його,* і нехай тікають від лиця Його ті, що ненавидять Його <i>(Пс. 67,2).</i></p>
<p><i>Тропар:</i> Христос воскрес із мертвих, смертю смерть подолав,* і тим, що в гробах, життя дарував.</p>
<p><i>Стих 2:</i> Як іщезає дим, нехай іщезнуть,* як тане віск від лиця вогню <i>(Пс. 67,3).</i></p>
<p><i>Тропар:</i> Христос воскрес:</p>
<p><i>Стих 3:</i> Так нехай погибнуть грішники від лиця Божого,* а праведники нехай возвеселяться <i>(Пс. 67,3-4).</i></p>
<p><i>Тропар:</i> Христос воскрес:</p>
<p><i>Вхідне:</i> В церквах благословіть Бога, Господа,* ви – з джерел ізраїлевих <i>(Пс. 67,27)</i>.</p>
<p><i>Тропар:</i> Христос воскрес із мертвих, смертю смерть подолав,* і тим, що в гробах, життя дарував.</p>
<p>Слава, і нині: </p>
<p><i>Кондак, глас 8:</i> Хоч і у гріб зійшов Ти, Безсмертний,* та адову зруйнував Ти силу,* і воскрес єси як переможець, Христе Боже,* жінкам-мироносицям звістивши: Радуйтеся,* і Твоїм апостолам * мир даруєш,* падшим подаєш воскресення.</p>
<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>
<p><i>Прокімен, глас 8:</i> Це день, що його створив Господь, возрадуємося і возвеселімся в нім <i>(Пс 117,24).</i></p>
<p><i>Стих:</i> Сповідуйтеся Господеві, бо Він благий, бо навіки милість Його <i>(Пс. 117,1).</i></p>
<p>__________</p>
<p><i>Апостол: Ді. 1 зач.</i></p>
<p><b>Діяння Апостолів 1, 1-8.</b>
<p><i>1</i>. Першу книгу я написав, Теофіле, про все, що Ісус робив та що навчав від початку <i>2</i>. аж до дня, коли вознісся, давши Святим Духом накази апостолам, яких вибрав. <i>3</i>. Він показував їм себе також у численних доказах живим після своїх страстей, являючись їм сорок день і розповідаючи про царство Боже. <i>4</i>. І коли був разом з ними за столом, він наказав їм Єрусалиму не кидати, але чекати обітниці Отця, яку ви від мене чули; <i>5</i>. бо Іван христив водою, ви ж будете хрищені по кількох цих днях Духом Святим.
<p><i>6</i>. Отож, зійшовшися, вони питали його:
<p>– Господи, чи цього часу відбудуєш царство Ізраїля?
<p><i>7</i>. Він відповів їм:
<p>– Не ваша справа знати час і пору, що Отець призначив у своїй владі. <i>8</i>. Та ви приймете силу Духа Святого, що на вас зійде, і будете моїми свідками в Єрусалимі, у всій Юдеї та Самарії і аж по край землі.
<p>__________</p>
<p><i>Алилуя, глас 4:</i> Ти, воскресши, помилуєш Сіона <i>(Пс. 101,14).</i></p>
<p><i>Стих:</i> Господь з неба на землю споглянув <i>(Пс. 101,20).</i></p>
<p>__________</p>
<p><i>Євангеліє: Йо. 1 зач.</i></p>
<p><b>Євангеліє від Йоана 1, 1-17.</b>
<p><i>1</i>. Споконвіку було Слово,
<p>і з Богом було Слово,
<p>і Слово було Бог.
<p><i>2</i>. З Богом воно було споконвіку.
<p><i>3</i>. Ним постало все,
<p>і ніщо, що постало, не постало без нього.
<p><i>4</i>. У ньому було життя,
<p>і життя було світло людей.
<p><i>5</i>. Світло світить у темряві,
<p>і не пойняла його темрява.
<p><i>6</i>. Був чоловік, посланий Богом, якому ім'я Іван. <i>7</i>. Прийшов він свідком, щоб свідчити про світло, щоб усі через нього увірували. <i>8</i>. Не був він світло, був лише, щоб свідчити про світло. <i>9</i>. То було справжнє світло, що просвічує кожну людину. Воно прийшло у цей світ.
<p><i>10</i>. Було у світі, 
<p>і світ постав через нього, 
<p>і світ не пізнав його.
<p><i>11</i>. Прийшло до своїх,
<p>і свої його не прийняли.
<p><i>12</i>. Котрі ж його прийняли, тим дало змогу дітьми Божими стати, тим, що вірують в ім'я його; <i>13</i>. які не з крови, ні з тілесного бажання, ні з волі людської, але від Бога народилися.
<p><i>14</i>. І Слово стало тілом,
<p>і оселилося між нами,
<p>і ми бачили його славу
<p>– славу Єдинородного від Отця,
<p>повного благодаті та істини.
<p><i>15</i>. Іван свідчить про нього і проголошує, кажучи: «Ось той, про кого я говорив: той, що йде за мною, існував передо мною, був раніш за мене».
<p><i>16</i>. З його повноти ми всі прийняли
<p>– благодать за благодать.
<p><i>17</i>. Закон був даний Мойсеєм,
<p>благодать же та істина прийшла через Ісуса Христа.
<p>__________</p>
<p><i>Замість</i> Достойно, <i>приспів:</i> </p>
<p>Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>
<p><i>Ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>
<p><i>Так співаємо аж до віддання Пасхи.</i></p>
<p><i>Причасний:</i> Тіло Христове прийміть, джерела безсмертного споживіть. Алилуя, <i>тричі</i>.</p>
<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>
<p><i>Священик:</i> Спаси, Боже, людей Твоїх:</p>
<p><i>Вірні:</i> Христос воскрес:</p>
<p><i>Священик:</i> Завжди, нині і повсякчас:</p>
<p><i>Вірні:</i> Христос воскрес <i>(3)</i>.</p>
<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>
<p><i>Священик:</i> Благословення Господнє на вас:</p>
<p><i>Вірні:</i> Амінь.</p>
<p><i>Священик:</i> Слава Тобі, Христе Боже:</p>
<p><i>Вірні:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>
<p>Після відпусту з хрестом ієрей, підносячи хрест вгору, виголошує: „Христос, воскрес” (3), а вірні кожного разу відповідають: „Воістину воскрес”. Співаємо прикінцеве „Христос воскрес…” (3), цілий тропар, а після цього закінчуємо співом „і нам дарував життя вічне, поклоняємось його на третій день воскресінню”.</p>
<p>&nbsp;<hr />
<p><b>Ді. 1, 1–8. «Будете моїми свідками»</b>
<p>Все, що стається в бутті людства, житті кожного з нас, стається тому, що Бог любить кожну людину. Так і в події воскресення Господь хоче добра кожній людині, хоче, щоб ми стали учасниками життя вічного. Однак Він не тільки хоче, щоб ми були учасниками життя вічного, а й щоб були свідками цього вічного життя для інших людей. Усі ми одні для одних маємо бути свідками Бога. 
<p>Кожен із нас час до часу переживає трудні хвилі, але одні одних маємо підтримувати й вказувати шлях до вічности. <b>Наше покликання – свідчити про Бога, про воскреслого Ісуса Христа для кожної людини, яку Господь посилає у життя кожного з нас.</b>
<p>&nbsp;
<p><b>Воскресення Христове. Пасха</b>
<p>У часі Воскресення ми завершуємо спів Воскресного тропаря словами: «…і нам дарував життя вічне!» Ці слова повторюємо з року в рік, але чи ми віримо в те, що Господь нам ДАРУВАВ життя вічне? Що воно нам вже ПОДАРОВАНЕ, воно вже є наше? 
<p>І тепер цей дар вічного життя ми маємо лише прийняти і ним жити. Якщо ми цього не зробили, то, напевно, головна причина в тому, що ми надто заглибилися в наші земні справи, проблеми, бажання, пошуки, здобутки... Що ми цілковито не усвідомлюємо того, що маємо найважливіший дар, який на нас чекає, – життя вічне.
<p>Вічне життя – це не лише той момент, який настає після смерті. Кожна молитва і читання Євангелія – це зустріч із Богом, кожне святе Причастя – це початок вічного життя, початок Божого Царства. І наша біда в тому, що ми цього не усвідомлюємо. Але якщо усвідомимо, то здобудемо здатність ставати учасниками Божого Царства не тільки в молитві чи в таїнствах Церкви – ставатимемо причасниками цього життя вічного кожної миті нашого життя. <b>Якщо ми зустрічаємося з Богом, то вже стаємо причасниками цієї вічності, яка на всіх нас чекає і якою Бог вже нас обдарував.</b>
<p>&nbsp;<p><b>Владика Венедикт (Алексійчук)</b>