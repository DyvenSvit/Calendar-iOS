<p><i>По</i> Благословенне царство:</p>
<p><i>Вірні:</i> Амінь.</p>
<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>
<p><b><i>Перший антифон воскресний</i></b></p>
<p>Воскликніте Господеві, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа.</p>
<p>Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 3:</i> Нехай веселиться небесні, нехай радуються земнії,* бо сотворив владу рукою своєю Господь,* подолав смертю смерть, первенцем мертвих став,* з безодні аду ізбавив нас і подав світові велику милість.</p>
<p>Слава<i>: </i></p>
<p><i>Кондак, глас 3:</i> Душу мою, Господи, у гріхах всіляких і безглуздими діяннями тяжко розслаблену,* воздвигни божественним Твоїм заступництвом,* як і розслабленого воздвигнув Ти древньо,* щоб я кликав до Тебе, спасаючись:* Слава, Христе, владі Твоїй.</p>
<p>I нині: </p>
<p><i>Кондак Пасхи, глас 8:</i> Хоч і у гріб зійшов Ти, Безсмертний,* та адову зруйнував Ти силу,* і воскрес єси як переможець, Христе Боже,* жінкам-мироносицям звістивши: Радуйтеся,* і Твоїм апостолам * мир даруєш,* падшим подаєш воскресення.</p>
<p><i>Прокімен, глас 1:</i> Будь, Господи, милість Твоя на нас, бо уповали ми на Тебе <i>(Пс. 32,22).</i></p>
<p><i>Стих:</i> Радуйтеся, праведні у Господі, правим належить похвала <i>(Пс. 32,1).</i></p>
<p>__________</p>
<p><i>Апостол: Ді. 24 зач.</i></p>
<p><b>Діяння Апостолів 10, 1-16.</b>
<p><i>1</i>. В тих днях був у Кесарії один чоловік на ім'я Корнилій, сотник, з полку, що звався італійським, <i>2</i>. побожний і богобоязливий з усім своїм домом; він чинив народові великі милостині й завжди Богові молився. <i>3</i>. Бачив він десь коло дев'ятої години дня, ясно у видінні ангела Божого, що ввійшов до нього й до нього мовив:
<p>– Корнилію!
<p><i>4</i>. Той глянув на нього і, переляканий, озвався:
<p>– Що, Господи?
<p>Він сказав до нього:
<p>– Твої молитви і твої милостині вознеслись до Бога, і він згадав про тебе. <i>5</i>. Пошли, отже, людей у Яффу і приведи Симона, що зветься Петром. <i>6</i>. Він гостює в одного Симона гарбаря, що має дім край моря.
<p><i>7</i>. І коли ангел, що говорив до нього, відійшов, Корнилій покликав двох із своїх слуг та побожного вояка з тих, що були з ним постійно, <i>8</i>. і, розповівши їм усе, послав їх у Яффу.
<p><i>9</i>. Другого ж дня, як ті були в дорозі й наближалися до міста, Петро зійшов на крівлю молитись коло шостої години. <i>10</i>. Він зголоднів і захотів їсти. І от як йому готували, найшло на нього захоплення: <i>11</i>. бачить він небо відкрите, і з нього сходить якась річ, неначе скатерка велика, прив'язана за чотири кінці, і спускається на землю. <i>12</i>. Були ж у ній всякі чотироногі, земні плазуни й небесні птиці. <i>13</i>. І залунав до нього голос:
<p>– Устань, Петре, заколи і їж!
<p><i>14</i>. Петро відповів:
<p>– Ніколи, Господи, бо я ніколи нічого поганого й нечистого не їв.
<p><i>15</i>. І знову, вдруге, залунав голос до нього:
<p>– Що Бог очистив, ти не погань.
<p><i>16</i>. Це сталося тричі, і зараз же скатерка піднялась на небо. 
<p>__________</p>
<p><i>Алилуя, глас 5:</i> Милості Твої, Господи, повік оспівуватиму, з роду в рід <i>(Пс. 88,2).</i></p>
<p><i>Стих:</i> Бо сказав Ти: повік милість збудується <i>(Пс. 88,3).</i></p>
<p>__________</p>
<p><i>Євангеліє: Йо. 24 зач.</i></p>
<p><b>Євангеліє від Йоана 6, 56-69.</b>
<p>Сказав Господь юдеям, які до нього прийшли: 
<p><i>56</i>. Хто їсть моє тіло й п'є мою кров, у мені пробуває, і я – в ньому. <i>57</i>. Як мене послав живий Отець і я живу Отцем, так і той хто їсть мене, житиме мною. <i>58</i>. Це – хліб, що зійшов з неба. Не як батьки ваші їли манну й померли: хто їстиме цей хліб, житиме повіки.
<p><i>59</i>. Так говорив він, коли навчав у синагозі, в Капернаумі.
<p><i>60</i>. Почувши це, багато хто з його учнів говорили:
<p>– Жорстока ця мова! Хто може її слухати?
<p><i>61</i>. Ісус, знаючи в собі, що учні його ремствують, мовив до них:
<p><i>62</i>. – Це вас блазнить? А що коли побачите, як Син чоловічий возходить туди, де був перше? <i>63</i>. Дух оживляє, тіло ж нічого не помагає. Слова, що я сказав вам – дух і життя. <i>64</i>. Та дехто з вас не вірує.
<p>Ісус бо знав від самого початку, хто ті, що не вірують, і хто той, що його зрадить. <i>65</i>. І додав:
<p>– Ось чому я сказав вам, що ніхто не може прийти до мене, коли його йому не буде дано моїм Отцем.
<p><i>66</i>. 3 того часу багато хто з його учнів відійшли від нього й більше з ним не ходили. <i>67</i>. Тому Ісус сказав до дванадцятьох:
<p>– Невже й ви хочете відійти?
<p><i>68</i>. Озвався до нього Симон Петро:
<p>– Господи, до кого нам іти? У тебе – слова життя вічного. <i>69</i>. Ми увірували й пізнали, що ти – святий Божий.
<p>__________</p>
<p><i>Замість </i>Достойно: </p>
<p>Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>
<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>
<p><i>Причасний:</i> Тіло Христове прийміть, джерела безсмертного споживіть.</p>
<p>Хваліте Господа з небес, хваліте Його в вишніх <i>(Пс. 148,1).</i> Алилуя, <i>тричі</i>.</p>
<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>
<p><i>Священик:</i> Спаси, Боже, людей Твоїх:</p>
<p><i>Вірні:</i> Христос воскрес:</p>
<p><i>Священик:</i> Завжди, нині і повсякчас:</p>
<p><i>Вірні:</i> Христос воскрес <i>(3)</i>.</p>
<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>
<p><i>Священик:</i> Благословення Господнє на вас:</p>
<p><i>Вірні:</i> Амінь.</p>
<p><i>Священик:</i> Слава Тобі, Христе Боже:</p>
<p><i>Вірні:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>
<p><i>Після відпусту співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>
<p>I нам дарував життя вічне, поклоняємось Його тридневному воскресенню.</p>
<p>&nbsp;<hr />
<p><b>Ді. 10, 1–16. «Що Бог очистив, ти не погань»</b>
<p>Що для нас означає смерть і воскресення Христа – Бог визволив від диявольського полону кожну людину і Всесвіт. Усе тепер належить Богові, але ми маємо це розуміти і цим жити, як вільні, як Його спадкоємці. Диявол хіба обманом і спокусою може нас відводити від Бога, але ніхто і ніщо саме собою не може бути віддалене від Господа, бо Бог уже викупив нас від неволі гріха. 
<p>Які б трудні ситуації ми не переживали, якими б складними й непростими були обставини для нас, які б не мали падіння, повсякчас пам’ятаймо, що Господь уже все і всіх відкупив. Бог уже все очистив, Йому все належить. <b>І наша віра, покладання на Бога, життя в Його авторитеті дасть нам силу проходити через нелегкі обставини нашого життя. </b>
<p>&nbsp;
<p><b>Йо. 6, 56-69. «Господи, а до кого ж іти нам? Це ж у Тебе – слова життя вічного!»</b>
<p>Ми називаємо себе людьми віруючими, бо, як нам видається, віруємо в Бога, ходимо до храму, сповідаємося, причащаємося, молимося. Але коли придивитися до нашого щоденного життя, до наших щоденних обов’язків, де наша віра мала б виявлятися, стає очевидним, як мало ми живемо Богом. Приймаємо рішення на основі свого людського досвіду і вміння, своїх підходів, своїх критеріїв. Не маємо глибокого розуміння, що Христос – це джерело життя, що в Христа є життя вічне. 
<p>Маємо більше відкривати для себе й розуміти, що Христос Господь – альфа і омега, початок і кінець, що в Ньому здобуваємо повноту всього. <b>Тому відповідь на всі питання – початок і кінець нашого життя: завжди й повсякчас шукати Бога, бути з Богом і діяти в Бозі.</b> 
<p>&nbsp;<p><b>Владика Венедикт (Алексійчук)</b>