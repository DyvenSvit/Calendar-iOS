<p><b><em>Згідно з Уставом, від понеділка 2-го тижня Великого посту на Повечер’ях, уже співались канони тих святих, пам’ять яких, Церква згадує протягом цих 16 наступних днів аж до неділі Антипасхи – включно. Тож Мінея не вживається окрім тих днів, коли випадає пам’ять полієлейних чи бдінних святих, бо вони мають свої випадки.</em></b></p>
<p><b><span>ВЕЧІРНЯ:</span></b> Катизми немає;На <em>«Господи, взиваю я...»</em> 6 стихир Тріоді, <em>Слава:</em> ріоді, <em>І нині:</em> Тріоді; Вхід. Прокімен дня і одразу <em>«Сподоби, Господи...»;</em> Стиховня Тріоді з окремими приспівами; По <em>«Отче наш...»</em> співаємо 3 тропарі з поклонами, а <em>«Під Твою милість...»</em> – без поклону. <em>«Господи, помилуй»</em> (40) й інше, як у асослові, тільки до кінця 3-го великого поклону – молитви прп. Єфрема і одразу виголос: «Слава Тобі, Христе Боже»; Відпуст окремий: <b>«Господь, що гряде на вольну страсть спасіння нашого ради…»</b>.</p>
<p><b><span>УТРЕНЯ:</span></b> Замість <em>«Бог Господь...»</em> співаємо <em>«Алилуя»</em> розлого і мелізматично на 8 глас тропар <em>«Ось Жених...»</em> (2), <em>Слава І нині:</em> той самий; Катизми три, сідальні Тріоді. <b><em>Малі єктенії між сідальними – не беруться</em></b>; Відтак, «Щоб удостоїтись нам...», <b>Читання:</b> Єв. Мт. зач. 84; 21, 18-43. Пс. 50; Канон тільки один - трипіснець Тріоді. Пісень не відмовляємо, а тільки приспів до тропарів канону <em>«Слава Тобі, Боже наш, слава Тобі»,</em> відтак катавасію, ірмос канону обидва хори разом; Перед кондак-ікосом співається мала єктенія; <b>на 9-ій пісні <em>«Чеснішу...»</em> не співається, ані <em>«Достойно...»</em> після канону;</b> По каноні, одразу після катавасії – беремо малу єктенію і світильний <em>«Світлицю Твою...»</em> (2), <em>Слава І нині:</em> світильний той самий; Хвалитних стихир – 4: Тріоді, <em>Слава І нині:</em> Тріоді. Мале славослов’я; На <em>«Слава во вишніх Богу…»</em> - поклоняємось тричі; Стиховня Тріоді. <em>«Добре воно...»</em> (2), по <em>«Отче наш...»:</em> тропар <em>«Стоячи у храмі...»</em>; відтак <em>«Господи, помилуй»</em> (40) і по останньому поклоні одразу <em>«Прийдіте, поклонімся...»</em> тричі й 1-й Час.</p>
<p><b><span>ЧАСИ:</span></b>  все за посним уставом. На 6-му Часі між богородичним і старозаповітними стихами співаємо тропар пророцтва Тріоді і одне пророцтво між двома прокіменами: Єз. 1, 1-20. Кондак Тріоді.</p>