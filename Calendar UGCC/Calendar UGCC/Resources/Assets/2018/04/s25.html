<p><b>Преподобного отця нашого й ісповідника Василія, єпископа Парійського</b> 
<p><i> Тропар, глас 8:</i> Православія наставнику, благочестя учителю і чистоти вселенної світильнику, * архиєреїв богонатхненна прикрасо, Василію премудрий, * ученням твоїм Ти все просвітив, сопілко духовна. * Моли Христа Бога, щоб спаслися душі наші. 
<p><i> Кондак, глас 2:</i> Запалившись світлом Всевишнього, Блаженний отче, ти просвітлюєш усіх, що з любов’ю вшановують твоє чесне страждання. Василію священностраждальний, моли Христа Бога неустанно за всіх нас. 
<p>За Гелеспонтом, в Мисії, було місто Парія. Єпископом там був муж незвичайної святости на ім’я Василій. Парійське єпископство підлягало митрополитові в Кизику. Коли ж настали часи переслідування християн за проклятого іконоборця Лева Ісавра, тоді святий Василій переніс за правду муки, в’язницю, бичі й всякі страждання. Гнаний з місця на місце, він всюди голосив правдиву віру і захищав її від єретиків. Терплячи переслідування і страждання, помер (згідно з Часословом) 728 р.
<p>__________ 
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 