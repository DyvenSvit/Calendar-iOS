<p><i>По</i> Благословенне царство:</p>
<p><i>Вірні:</i> Амінь.</p>
<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>
<p><b><i>Перший антифон </i></b></p>
<p><i>Стих 1:</i> Воскликніте Господеві, вся земля,* співайте ж імені Його, віддайте славу хвалі Його <i>(Пс. 65,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Скажіте Богові: Як страшні діла Твої,* у множестві сили Твоєї леститимуть Тобі вороги Твої <i>(Пс. 65,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 3:</i> Вся земля нехай поклониться Тобі і співає Тобі,* нехай же співає імені Твоєму, Всевишній <i>(Пс. 65,4).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. Молитвами Богородиці,* Спасе, спаси нас.</p>
<p><b><i>Другий антифон </i></b></p>
<p><i>Стих 1:</i> Боже, ущедри нас і благослови нас,* просвіти лице Твоє на нас і помилуй нас <i>(Пс. 66,2).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Стих 2:</i> Щоб пізнали ми на землі путь Твою,* у всіх народах спасення Твоє <i>(Пс. 66,3).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Стих 3:</i> Нехай ісповідують Тебе люди, Боже,* нехай ісповідують Тебе люди всі <i>(Пс. 66,4).</i></p>
<p><i>Приспів:</i> Спаси нас, Сину Божий,* що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон </i></b></p>
<p><i>Стих 1:</i> Нехай воскресне Бог і розбіжаться вороги Його,* і нехай тікають від лиця Його ті, що ненавидять Його <i>(Пс. 67,2).</i></p>
<p><i>Тропар:</i> Христос воскрес із мертвих, смертю смерть подолав,* і тим, що в гробах, життя дарував.</p>
<p><i>Стих 2:</i> Як іщезає дим, нехай іщезнуть,* як тане віск від лиця вогню <i>(Пс. 67,3).</i></p>
<p><i>Тропар:</i> Христос воскрес:</p>
<p><i>Стих 3:</i> Так нехай погибнуть грішники від лиця Божого,* а праведники нехай возвеселяться <i>(Пс. 67,3-4).</i></p>
<p><i>Тропар:</i> Христос воскрес:</p>
<p><i>Вхідне:</i> В церквах благословіть Бога, Господа,* ви – з джерел ізраїлевих <i>(Пс. 67,27).</i></p>
<p><i>Тропар:</i> Христос воскрес із мертвих, смертю смерть подолав,* і тим, що в гробах, життя дарував.</p>
<p>Слава, і нині: </p>
<p><i>Кондак, глас 8:</i> Хоч і у гріб зійшов Ти, Безсмертний,* та адову зруйнував Ти силу,* і воскрес єси як переможець, Христе Боже,* жінкам-мироносицям звістивши: Радуйтеся,* і Твоїм апостолам* мир даруєш,* падшим подаєш воскресення.</p>
<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>
<p><i>Прокімен, глас 3:</i> Величає душа моя Господа і возрадувався дух мій у Бозі, Спасі моїм <i>(Лк. 1,46-47).</i></p>
<p><i>Стих:</i> Бо зглянувся на смирення раби Своєї, ось бо віднині ублажать Мене всі роди <i>(Лк. 1,48).</i></p>
<p>__________</p>
<p><i>Апостол: Ді. 5 зач.</i></p>
<p><b>Діяння Апостолів 2, 22-36.</b>
<p><i>22</i>. В тих днях Петро сказав до людей: Мужі ізраїльські! Слухайте ці слова: Ісуса Назарянина, якого Бог засвідчив серед вас силою, чудами і знаками, які Бог зробив між вами через нього, як ви самі знаєте, <i>23</i>. його, згідно з визначеною постановою і провидінням Божим, ви видали і вбили руками беззаконних, прибивши до хреста; <i>24</i>. його Бог воскресив, порвавши пута смерти, бо неможливо було, щоб вона держала його в своїй владі. <i>25</i>. Давид бо говорив про нього:
<p>Я видів Господа передо мною завжди,
<p>бо він у мене по правиці, щоб я не захитався.
<p><i>26</i>. Ось чому звеселилось моє серце і зрадів язик мій.
<p>Та й тіло моє теж відпочине в надії.
<p><i>27</i>. Бо ти не зоставиш душі моєї в аді,
<p>і не даси твоєму святому бачити зітління.
<p><i>28</i>. Ти дав мені дороги життя знати
<p>і наповниш мене радости твоїм видом.
<p><i>29</i>. Мужі брати! Дозвольте мені сміло вам сказати про патріярха Давида, що помер і був похований, і гріб його у нас по цей день. <i>30</i>. Але, бувши пророком і знаючи, що Бог клятвою йому поклявся посадити на його престолі потомка з його лона, <i>31</i>. він предвидів і говорив про Христове воскресіння, що ні його душа не була зоставлена в аді, ні його тіло не бачило зітління.
<p><i>32</i>. Цього Ісуса Бог воскресив, і ми всі тому свідки. <i>33</i>. Він, отже, вознесений Божою правицею, одержав від Отця обіцяного Духа Святого й вилив його: ось воно те, що ви бачите й чуєте. <i>34</i>. Давид не зійшов на небо, сам бо він каже:
<p>Господь мовив Владиці моєму: 
<p>Сядь праворуч мене,
<p><i>35</i>. поки не покладу ворогів твоїх підніжком тобі під ноги.
<p><i>36</i>. Нехай, отже, ввесь дім Ізраїля знає певно, що Бог зробив Господом і Христом цього Ісуса, якого ви розп'яли.
<p>__________</p>
<p><i>Алилуя, глас 8:</i> Воскресни, Господи, в упокій Твій, Ти і кивот святині Твоєї <i>(Пс. 131,8).</i></p>
<p><i>Стих: </i>Клявся Господь Давидові істиною і не відречеться її <i>(Пс. 131,11).</i></p>
<p>__________</p>
<p><i>Євангеліє: Йо. 4 зач.</i></p>
<p><b>Євангеліє від Йоана 1, 35-51.</b>
<p><i>35</i>. В той час стояв Іван і двоє з його учнів. <i>36</i>. Побачивши Ісуса, що надходив, мовив:
<p>– Ось Агнець Божий.
<p><i>37</i>. Почули двоє учнів, як він сказав те, і пішли за Ісусом. <i>38</i>. Обернувшися й побачивши, що вони йдуть, Ісус сказав до них:
<p>– Чого шукаєте?
<p>Вони сказали:
<p>– Равві (що в перекладі означає: учителю), де пробуваєш?
<p><i>39</i>. Він відповів їм:
<p>– Ходіть і подивіться. Пішли, отже, і побачили, де побуває, і того дня лишилися в нього. Було ж близько десятої години.
<p><i>40</i>. Андрій, брат Симона Петра, був одним із двох, що, почувши Івана, пішли за ним. <i>41</i>. Зустрів він спершу брата свого Симона і сказав до нього:
<p>– Ми найшли Месію (що у перекладі означає: Христос).
<p><i>42</i>. І привів його до Ісуса. Ісус, глянувши на нього, сказав:
<p>– Ти – Симон, син Йони, ти зватимешся Кифа (що у перекладі означає: Петро-скеля).
<p><i>43</i>. Другого дня вирішив піти в Галилею. І найшовши Филипа, мовив до нього:
<p>– Іди за мною.
<p><i>44</i>. А був Филип з Витсаїди, з міста Андрія та Петра. <i>45</i>. Зустрів Филип Натанаїла і сказав до нього:
<p>– Ми найшли того, про якого писав Мойсей у законі і пророки – Ісуса, сина Йосифа, з Назарету.
<p><i>46</i>. Натанаїл сказав йому:
<p>– Що доброго може бути з Назарету?
<p>Мовив до нього Филип:
<p>– Прийди й подивися.
<p><i>47</i>. Ісус, побачивши, що до нього надходить Натанаїл, сказав про нього:
<p>– Ось справжній ізраїльтянин, в якому нема лукавства.
<p><i>48</i>. Натанаїл сказав:
<p>– Звідкіль ти мене знаєш?
<p>Сказав Ісус і промовив до нього:
<p>– Перше ніж Филип тебе покликав, я тебе бачив, як був єси під смоковницею.
<p><i>49</i>. Натанаїл відповів йому:
<p>– Учителю, ти – Син Божий, ти – цар Ізраїля.
<p><i>50</i>. Ісус у відповідь сказав йому:
<p>– Тому що я мовив до тебе: я бачив тебе під смоковницею – віруєш. Побачиш більше, ніж те.
<p><i>51</i>. І сказав до нього:
<p>– Істинно, істинно кажу вам: побачите небеса відкриті і ангелів Божих, як вони возходять та сходять на Сина чоловічого.
<p>__________</p>
<p><i>Замість</i> Достойно, <i>приспів:</i> </p>
<p>Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>
<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>
<p><i>Так співаємо аж до віддання Пасхи.</i></p>
<p><i>Причасний:</i> Тіло Христове прийміть, джерела безсмертного споживіть. Алилуя, <i>тричі</i>.</p>
<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>
<p><i>Священик:</i> Спаси, Боже, людей Твоїх:</p>
<p><i>Вірні:</i> Христос воскрес:</p>
<p><i>Священик:</i> Завжди, нині і повсякчас:</p>
<p><i>Вірні:</i> Христос воскрес <i>(3)</i>.</p>
<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>
<p><i>Священик:</i> Благословення Господнє на вас:</p>
<p><i>Вірні:</i> Амінь.</p>
<p><i>Священик:</i> Слава Тобі, Христе Боже:</p>
<p><i>Вірні:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>
<p>Після відпусту з хрестом ієрей, підносячи хрест вгору, виголошує: „Христос, воскрес” (3), а вірні кожного разу відповідають: „Воістину воскрес”. Співаємо прикінцеве „Христос воскрес…” (3), цілий тропар, а після цього закінчуємо співом „і нам дарував життя вічне, поклоняємось його на третій день воскресінню”.</p>
<p>&nbsp;<hr />
<p><b>Ді. 2, 22–36. «Оцього Ісуса Бог воскресив, – ми всі цьому свідки»</b>
<p>Апостоли, які отримали цей свій безпосередній досвід Бога, цю Добру вістку - Євангеліє, понесли її Вселеною. Куди б вони не приходили, вони навертали людей до Бога. Навертали, бо несли в собі цю певність і переконаність, бо були свідками чогось. І в нашому житті ми бачимо, що велике враження на нас справляє той, хто дає свідчення, свідчить про щось, що сталось у його житті. Ми одразу вловлюємо, коли хтось говорить з досвіду, свідчить те, що пережив. 
<p>Наше завдання дуже просте, подібно до того завдання, що було в апостолів – досвідчити Бога, пізнати Бога, а потім цей досвід передавати іншим. Тому маємо самі пізнавати Господа щораз більше і глибше. <b>Лише досвідчивши Господа, стаємо здатні це передавати іншим людям. </b>
<p>&nbsp;
<p><b>Йо. 1, 35-51. «Ходіть та подивіться!» і «Прийди та подивися!»</b>
<p>Два рази в цьому євангельському читанні Христос звертається подібно: «Прийди!» Це запрошення стосується кожного з нас, хто у своєму житті намагається боротися зі своїми недоліками, вадами, проблемами, пристрастями, прагне пізнати себе. У якийсь момент нам, може, видається, що ми побороли наші пристрасті, пізнали себе, та знову, немов хвиля, накочується щось нове. Нагору виходять інші проблеми. 
<p>Ми ніколи не зможемо самі себе повністю пізнати й не можемо бути певні за себе. Це спонукання Христа: «Ходіть та подивіться!» – означає запрошення прийти такими, як ми є, до Господа. Бо як Христос проходив через замкнені двері, так Він може пройти через замкнені двері нашої душі, через усі наші проблеми, кризи, труднощі, зранення… Прийти – й оздоровити нас! <b>Тому маймо відвагу завжди приходити до Господа й будьмо певні: саме зустріч з Ним змінює кожного з нас! </b>
<p>&nbsp;<p><b>Владика Венедикт (Алексійчук)</b>