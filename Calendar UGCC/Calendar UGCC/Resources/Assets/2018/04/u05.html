<p><b><span>ЛІТУРГІЯ ПЕРЕДОСВЯЧЕНИХ ДАРІВ:</span></b> <em>Творимо <b>3 малих поклони:</b> на Трисвятому, «Прийдіте, поклонімся…», «Алилуя», що після передпочаткового псалма кожної катизми, та «Хай буде ім’я Господнє…»; <b>3 доземних поклони</b> – на «Світло Христове...», по закінченні «Хай направиться...» і після перенесення св. Дарів;</em></p>
<p>Катизма 18 з молитвою на кожному з трьох її антифонів і з малою єктенією після кожного антифону; На <em>«Господи, взиваю я...»</em> – 10 стихир Тріоді, <em>Слава І нині:</em> Тріоді; Вхід з Євангелією. Прокімени та читання з Тріоді:Вих. 2, 11-22; Йов. 2, 1-10; Після <em>«Нехай направиться...»</em> - виголос: «І щоб удостоїтися нам...» й ін. та читає Євангеліє: Мт. зач. 108; 26, 6-16; Відпуст: <b>«Господь, що гряде на вольну страсть спасіння нашого ради…».</b> </p>
<p><b>По <em>відпусті Літургії передосвячених Дарів вже більше не творимо поклонів у храмі.</em></b></p>
<p><em>До свята Пасхи творимо три доземні поклони в храмі лише перед Плащаницею зі співом тропаря «Благообразний Йосиф...», а також поясні поклони зі співом "Слава страстям Твоїм, Господи" і, за звичаєм, "Слава довготерпінню Твоєму, Господи" відповідно - перед і після читання Євангелія.</em></p>
<p><b><span>УТРЕНЯ:</span></b> Замість <em>«Бог Господь...»</em> співаємо <em>«Алилуя»</em> розлого і мелізматично на 8 глас і тропар <em>«Коли славні учні...»</em> (2), <em>Слава І нині:</em> той самий; <b><em>Катизм та сідальних – не буде.</em></b> Одразу: «Щоб удостоїтись нам...», <b>Читання:</b> Єв. Лк. зач. 108; 22, 1-39. Пс. 50; Канон Тріоді. Катавасія після кожної пісні – той самий ірмос. По 3-й пісні відмовляємо сідальний Тріоді, по 6-й пісні – кондак-ікос Тріоді; <b>На 9-ій пісні <em>«Чеснішу...»</em> не співається, ані <em>«Достойно...»</em> після канону;</b> По каноні, одразу після катавасії – беремо малу єктенію і світильний <em>«Світлицю Твою...»</em> (2), <em>Слава І нині:</em> світильний той самий;</p>
<p>Хвалитних стихир – 4 Тріоді, <em>Слава І нині:</em> Тріоді. Мале славослов’я і, після єктенії «Сповнім...» – стиховня Тріоді зі своїми приспівами; </p>
<p>По <em>«Отче наш...»</em> – тропар <em>«Коли славні учні...»</em> (1) без богородичного. Єктенія «Помилуй нас, Боже...» <em>і якщо не приєднуємо перший Час, то відпуст:</em> <b>«Господь, що гряде на вольну страсть спасіння нашого ради…».</b></p>
<p><b><span>ЧАСИ:</span></b> На всіх: тропар і кондак Великого четверга, однак, на 1-му Часі, після богородичного <em>«Як нам називати тебе…»,</em> читаємо тропар пророцтва, прокімен, пророцтво: <b>Єр. 11, 18-23; 12, 1-15</b>; та 2-й прокімен; Відпуст «Христос Господь, що гряде…» відмовляємо на 1-му Часі, а на інших, оскільки співаються вони разом із Зображальними, цей відпуст відмовляємо на кінці Зображальних. </p>