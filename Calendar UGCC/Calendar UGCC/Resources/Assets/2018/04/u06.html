<p><b><em>З передсвяття Благовіщення, на богослужіннях не беремо нічого, оскільки передсвяття випало у Велику п’ятницю Страсного тижня. Тому свято Благовіщення не має ні передсвяття, ні посвяття, а святкується лише сам день свята.</em></b></p>
<p><b><span>ВЕЧІРНЯ З ЛІТУРГІЄЮ СВ. ВАСИЛІЯ ВЕЛИКОГО:</span></b> <em>Перед службою в катедральних храмах архиєрей освячує антимінси; на Божественній Літургії, після</em> «І нехай будуть милості…» – <em>освячує миро, а по заамвонній молитві – відбувається «Чин вмивання ніг».</em></p>
<p><em>Єрей, одягнений у всі ризи багряної або іншої темної барви, стає перед святою трапезою, відсуває катапетасму (царські врата зачинені до «</em>Світло тихе»<em>), а диякон виходить південними дверима перед царські врата і виголошує:</em> «Благослови, владико».</p>
<p><em>Єрей: «</em>Благословенне Царство...»<em> Лик:</em> <em>«Амінь».</em> <em>І співаємо</em> <em>«Царю Небесний...»,</em> <em>Трисвяте та все інше початку звичайного аж до</em> <em>«Прийдіте, поклонімося…»;</em></p>
<p><em>Коли співці почнуть співати передпочатковий псалом, диякон заходить у святилище і стає з правої сторони святої трапези, а єрей виходить перед царські врата і молиться з непокритою головою світильні молитви Вечірні.</em></p>
<p>На <em>«Господи, взиваю я...»</em> 10 стихир Тріоді, <em>Слава І нині:</em> Тріоді; Вхід з Євангелієм, прокімен <em>«Спаси мене, Господи...»</em> і читання: Вих. 19, 10-19; прокімен <em>«Вирятуй мене...»,</em> читання: Йов. 38, 1-23; 42, 1-5 та Іс. 50, 4-11. Мала єктенія, Трисвяте. Прокімен: <em>«Князі народів...»</em> і Ап. 1 Кор. зач. 149; 11, 23-32; Перед Євангелієм: <em>«Слава Страстям Твоїм, Господи»:</em> <b>Читання:</b> Єв. Мт. зач. 107; Мт. 26, 1-20, Ів. 13, 3-17, Мт. 26, 21-39, Лк. 22, 43-45, Мт. 26, 40-27, 2. По Євангелія: <em>«Слава довготерпінню Твоєму, Господи»</em>; Замість <em>«Херувимської пісні»</em> й причасного та <em>«Нехай сповняться...»</em> – <em>«Вечері Твоєї Тайної...»;</em> замість <em>«Достойно...»</em> – ірмос <em>«Гостинністю Владики...»</em>; </p>
<p>Відпуст: <b>«Христос, істинний Бог наш, що з премногої благости…».</b> </p>
<p><b><span>УТРЕНЯ СТРАСТЕЙ ГОСПОДА НАШОГО ІСУСА ХРИСТА:</span></b> <em>Аналой з двома свічниками, де буде покладене св. Євангеліє, ставиться перед царськими вратами і кадження буде перед кожним Євангелієм.</em> </p>
<p><em>Між тропарем і каноном буде п’ять сідальних, з яких кожний має перед собою три антифони страсних тропарів, без катизм і малих єктеній, відтак «Блаженні», прокімен і 50-й псалом. Крім цього читаємо 12 страсних євангелій: першу – по тропарі, п’ять наступних – по кожному з п’яти сідальних, сьому – по «Блаженні», восьму – по 50-му псалмі, дев’яту – по світильному, десяту – по «Хваліте», одинадцяту – по «Сповнім», дванадцяту – по стиховні. По відспіванні кожної євангелії дзвонять у нас у всі церковні дзвони і, по дванадцятій євангелії не дзвонять до самого Воскресіння, а замість дзвонів вживають дерев’яні калатала. Але краще вже на страсній утрені не дзвонити, а бити калаталами або кліпалами, бо страсна утреня – час смутку, якому не відповідають радісні звуки дзвонів. Також і у Римі вже на страсній утрені вживають калатала.</em></p>
<p><em>Єрей в епітрахилі багряної або іншої темної барви вклоняється перед святою трапезою, відсуває катапетасму, виходить північними дверима перед зачинені царські врата і виголошує:</em> "Слава святій..." і далі Утреня по чину. </p>
<p>Замість <em>«Бог Господь...»</em> співаємо <em>«Алилуя»</em> розлого і мелізматично на 8 глас і тропар <em>«Коли славні учні...»</em> (2), <em>Слава І нині:</em> той самий. <em>Перед читанням св. Євангелія священик, одягнений у фелон багряного кольору, кадить престіл, людей. Перед наступними Євангеліями священик кадить лише престіл;</em></p>
<p><b>Страсні Євангелія:</b> </p>
<p><b>I.</b> Йо. 46 зач.: 13, 31 – 18, 1</p>
<p><b>II.</b> Йо. 58 зач.: 18, 1-28</p>
<p><b>III.</b> Мт. 109 зач.: 26, 57-75</p>
<p><b>IV.</b> Йо. 59 зач.: 18, 28 – 19, 16</p>
<p><b>V.</b> Мт. 111 зач.: 27, 3-32</p>
<p><b>VI.</b> Мр. 67 зач.: 15, 16-32</p>
<p><b>VII.</b> Мт. 113 зач.: 27, 33-54</p>
<p><b>VIII.</b> Лк. 111 зач.: 23, 32-49</p>
<p><b>IX.</b> Йо. 61 зач.: 19, 25-37</p>
<p><b>X.</b> Мр. 69 зач.: 15, 43-47</p>
<p><b>XI.</b> Йо. 62 зач.: 19, 38-42</p>
<p><b>XII.</b> Мт. 114 зач.: 27, 62-66</p>
<p>По відспіванні першого Євангелія слідують п’ять сідальних, з яких кожний має перед собою три антифони страсних тропарів, а по собі – одну страсну Євангелію. Число тропарів у всіх антифонах неоднакове і тому, за Уставом, кожний має бути повтореним, крім богородичного, яким закінчується кожний антифон, з приспівом <em>«Славаі нині»</em>.</p>
<p>«Блаженні», з прокіменом і 6-ою Євангелією на кінці. Кількість стихир на «Блаженні» – 7, а зі <em>«Слава і нині»</em> – 9.</p>
<p>50-й псалом і восьме Євангеліє.</p>
<p>Канон – трипіснець, ірмоси – по (2), тропарі – на 12, катавасія по кожній пісні – її ірмос, обидва хори разом. По 5-ій пісні – мала єктенія і кондак-ікос; на 9-ій пісні <em>«Чеснішу…»</em> не співаємо, а тільки ірмос <em>«Чеснішу…»;</em> по 9-ій <em>«Достойно…»</em> не співаємо, а співаємо катавасію, відтак – малу єктенію і тричі світильний з приспівом <em>«Слава і нині»,</em> за звичаєм, відтак – дев’яте Євангеліє.</p>
<p>Хвалитні стихири на 4, <em>Слава:</em> одна стихира, <em>І нині:</em> друга, відтак – десяте Євангеліє. <em>«Тобі належить слава…»,</em> «Слава тобі, що світло нам показав» і мале славослов’я; Єктенія «Сповнім…» і, по виголосі «Бо милостивий…», одразу – одинадцяте Євангеліє; Стиховня і дванадцяте Євангеліє. <em>«Добре воно…»,</em> Трисвяте, «Отче наш», тропар п’ятниці <em>«Викупив…»</em>; Єктенія «Помилуй нас, Боже…» й окремий середній відпуст Великої п’ятниці, тобто єрей: «Премудрість», хор: <em>«Чеснішу…»;</em> єрей: «Слава тобі, Христе…» та інше, за звичаєм. <b><em>Перший Час не поєднуємо.</em></b></p>
<p><b><span>ВЕЛИКІ (ЦАРСЬКІ) ЧАСИ:</span></b> <em>Священик в єпітрахилі багряного кольору творить малий поклін перед св. престолом, відсуває катапетасму, виходить південними дверима перед зачинені св. двері. Початок звичайний</em>. <em>Св. двері відчиняються перед прокіменом, який є перед пареміями. Після читання Апостола священик кадить престіл, іконостас та людей. Після читання Євангелія священик цілує св. Книгу, залишає її розгорнутою на аналої, а сам повертається до святилища, зачиняє св. двері, знімає фелон і далі за чином. На 9-му часі св. Книга відноситься до святилища та кладеться на престолі.</em> </p>
<p><b><em>На 1-му Часі:</em></b> Зах. 11, 10-13; <em>Ап</em>. – Гал. 215 зач.; 6, 14-18. <em>Єв</em>. – Мт. 110 зач.; 27, 1-56.</p>
<p><b><em>На 3-му Часі:</em></b> Іс. 50, 4-11; <em>Ап</em>. – Рим. 88 зач.; 5, 6-10. <em>Єв</em>. – Мр. 67 зач.; 15, 16-41.</p>
<p><b><em>На 6-му Часі:</em></b> Іс. 52, 13-15; 53, 1-12; 54, 1; <em>Ап.</em> – Євр. 306 зач.; 2, 11-18. <em>Єв</em>. – Лк. 111 зач.; 23, 32-49.</p>
<p><b><em>На 9-му Часі:</em></b> Єр. 11, 18-23; 12, 1-15; <em>Ап</em>. – Євр. 324 зач.; 10, 19-31. <em>Єв</em>. – Йо. 59 зач.; 18, 28–19, 37.</p>
<p><em>Одначе, оскільки перед святими дверми поставлено Божий Гріб, аналой Євангелії приміщують трохи далі від нього, аналої інших читань – далі від нього. І все, що священнослужителі проказують перед святими дверми, тепер проказують перед Гробом, але Гробу не кадять, оскільки в ньому ще нічого немає.</em></p>
<p><b><span>ЗОБРАЖАЛЬНІ:</span></b> <em>Долучаємо її до 9-го Часу, але не відправляємо від початку, а від «Блаженні», без стихир, в такий спосіб:</em></p>
<p><em>«Блаженні», «Слава і нині»; «Пом’яни нас, Господи…»</em> (3).</p>
<p><em>«Хор небесний…»</em> зі стихами, <em>І нині:</em> «Вірую».</p>
<p><em>«Ослаби, прости…»,</em> «Отче наш», кондак Великої п’ятниці.</p>
<p><em>«Господи, помилуй»</em> (12); єрей: «Всесвята Тройце…».</p>
<p><em>«Нехай буде ім’я Господнє…»</em> (3), <em>«Благословлю Господа…». «Достойно…»</em> з <em>«Чеснішу від херувимів…».</em> Єрей: «Слава тобі, Христе Боже…» і відпуст Великої п’ятниці, до людей.</p>