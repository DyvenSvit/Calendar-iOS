<p><b><span>ВЕЧІРНЯ З ЛІТУРГІЄЮ СВ. ВАСИЛІЯ ВЕЛИКОГО:</span></b> Катизми немає; На <em>«Господи, взиваю я...»</em> 10 стихир: 6 Тріоді і 4 свята, <em>Слава:</em> Тріоді, <em>І нині:</em> свята; Вхід з Євангелієм, прокімена немає, а відразу читання Тріоді, поділені на дві частини, між якими співаємо <em>«Заспіваймо Господеві...».</em> <b>15 читань</b>; Перша частина читань: Бут. 1, 1-13; Іс. 60, 1-16; Вих. 12, 1-11; Йон. 1, 1-16; 2, 1-11; 3, 1-3; 4, 1-11; Іс. Нав. 5, 10-15; Вих. 13, 20-22; 14, 1-31; 15, 1; Друга частина читань: Соф. 3, 8-15; 1 Цар. 17, 8-24; Іс. 61, 10-11; 62, 1-5; Бут. 22, 1-18; Іс. 61, 1-9; ІІ Цар. 4, 8-37; Іс. 63, 11-19; 64, 1-4; Єр. 31, 31-34; Дан. 3, 1-56. Після останнього читання співаємо <em>«Господа славте...»</em>; Після мал. єктенії – виголос «Бо ти святий єси...», <em>«Ви, що в Христа хрестилися...»</em> і далі за чином Літургія св. Василія Великого. <b>Прокімен, Алилуя та причасний: спочатку дня, а відтак – свята;</b> <b>Читання:</b> <em>Дня:</em> Рим. 91 зач.; 6, 3-11; <em>Свята:</em> Євр. зач. 306; 2, 11-18; </p>
<p><em>Після апостола лик замість «Алилуя» співає протяжно і торжественно на глас 7 останній стих 81 псалма "Воскресни Боже..." як приспів до всіх інших його стихів. Тим часом священнослужителі у вівтарі переодягаються у світлі ризи, також переодягають у все світле престол, жертовник і аналої</em>. <em>Перед Євангелієм і після нього лик співає:</em> <em>«Слава Тобі, Господи, слава Тобі»</em>.</p>
<p><b>Читання Євангельське:</b> <em>Дня:</em> Мт. 115 зач.; 28, 1-20; <em>Свята:</em> Лк. зач. 3; 1, 24-38.</p>
<p>Замість Херувимської пісні - <em>«Нехай мовчить всяка плоть...».</em> Замість <em>«Достойно...»</em> - <em>«Не ридай наді мною Мати...».</em> </p>
<p>По <em>закінченні заамвонної молитви єрей благословляє хліби й вино, як на звичайній Литії;</em> </p>
<p>Відпуст Великої суботи з поминанням свята.</p>
<p><b><em>Де є такий звичай, ввечері у Велику суботу відбувається читання всієї книги «Діянь святих Апостолів».</em></b><em> Перший читець, вийшовши на середину храму, промовляє:</em> «Діяння святих Апостолів благослови, отче, прочитати».</p>
<p><em>Тоді єрей: «</em>Молитвами святих апостолів, Господи Ісусе Христе, Боже наш, помилуй нас»; <em>Читець:</em> Амінь.<em> І починає читати</em>.</p>
<p><b><span>НАДГРОБНЕ:</span></b> <em>Священик, одягнений в епітрахиль і фелон, творить малий поклін перед престолом, відсуває катапетасму, відкриває св. двері та виходить перед Божий Гріб і виголошує: «</em><b>Благословенний Бог наш...»</b><em>, далі початок звичайний.</em> </p>
<p>Після «Прийдіте, поклонімся» – Пс. 50; Надгробний канон Утрені Великої суботи <em>«Морською хвилею…»;</em> за Уставом, ірмоси – по (2), а тропарі – на 12 <em>(сьогодні – з ірмосом на 4),</em> з приспівом <em>«Слава, Господи, святому погребенню твоєму»</em>, після чого катавасію та ірмос – обидва хори разом; По 3-ій пісні – сідальний, а по 6-ій – кондак-ікос Великої суботи; по 9-ій <em>«Достойно…»</em> не буде, а тільки ірмос цієї пісні; Трисвяте, і після <em>«Отче наш...»</em> тропар <em>«Коли зійшов Ти до смерти...»</em> Єктенія усильного благання, відпуст Великої суботи. По відпусті тропар <em>«Благообразний Йосиф...»</em> (3) з поклонами.</p>
<p><em>Після тропаря священик бере Плащаницю на плечі й кладе на престіл, де вона перебуває протягом Світлої седмиці. А від неділі ап. Томи, ставиться над горним сідалищем за св. престолом. В деяких церквах є звичай залишати Плащаницю на престолі до Вознесіння.</em></p>
<p><b><span>ПАСХАЛЬНА УТРЕНЯ:</span></b> <em>Коли Плащаницю взято з Божого Гробу на престіл, священик одягається у всі найсвітліші ризи. Прийшовши перед престіл, священик, поклонившись, бере святий хрест та кадильницю і виходить св. дверима; священик починає співати: (г. 6) »Воскресіння Твоє, Христе Спасе...», вірні підхоплюють, а в храмі засвічується все світло і дзвонять в усі дзвони.</em> </p>
<p><em>Похід виходить з церкви і повертає праворуч. Обійшовши церкву тричі (або один раз), священик, тримаючи лівою рукою хрест, а правою кадильницю, кадить тричі церковні двері й виголошує:</em><b> «Слава святій...»</b><em> Тоді віддає кадильницю і співає тропар «</em><b>Христос воскрес...»</b><em>. Вірні повторюють, а тоді священик до половини, а вірні закінчують. Священик виголошує стихи: «Хай воскресне Бог...», а вірні після кожного повторюють тропар</em> <b>«Христос воскрес...».</b>По <em>закінченні священик тричі стукає хрестом у двері і, відчинивши їх, входить до церкви, йде через св. двері до престолу та виголошує Мирну єктенію.</em> </p>
<p><b>Канон Пасхи.</b> Катавасія по кожній пісні – ірмос канону, обидва хори разом – раз. Ірмоси співає єрей, а тропарі і катавасію – хори. Приспів до тропарів канону – <em>«Христос воскрес із мертвих»,</em> на передостанньому – «Слава», а на останньому – «І нині», за звичаєм.</p>
<p>На початку канону, по відспіванні ірмосу, єрей кадить все, за звичаєм.</p>
<p>По кожній пісні диякони, зі своїх звичайних місць перед святими дверми, співають малу єктенію з окремими виголосами, які поперемінно співають єреї у святилищі; По 3-ій пісні – іпакой; по 6-ій – кондак-ікос і <em>«Воскресіння Христове…»</em> (3), <em>«Воскрес Ісус із гробу…»</em> раз <em>(за іншими – тричі);</em> на 9-ій, по «Богородицю і Матір Світла…», відбувається звичайне кадження і, замість <em>«Чеснішу…»</em> співаємо <em>«Ангел звістив…»</em>; по 9-ій – світильний Воскресіння тричі; Хвалитних стихир – 8: 4 недільних Октоїха 1-го голосу, зі звичайними приспівами від «Хваліте», і 4 Воскресіння з окремими приспівами, відтак <em>Слава І нині:</em> Воскресінню, <em>«Христос воскрес…»</em> (3), можна й більше, доки не закінчиться цілування.</p>
<p><em>Під час співу Стихир Пасхи предстоятель, тримаючи святий хрест, стає перед іконостасом, а інші служителі, тримаючи книгу святого Євангелія та ікону Воскресіння Христового, стають</em> по <em>його правиці. Вірні приступають, цілуючи ікону, Євангеліє і святий хрест, священики вітають їх словами: «Христос воскрес!», а люди відповідають: «Воістину воскрес!» Відтак і всі присутні в храмі радісно вітають один одного цими словами.</em> </p>
<p>Єктенії «Помилуй нас, Боже…» і «Сповнім…» співають диякони, стоячи на своїх звичайних місцях; Відпуст великий, окремий, на якому, замість <em>«Чеснішу…»,</em> співаємо <em>«Світися, світися…»</em> і, замість «Слава і нині», співаємо <em>«Христос воскрес…»</em> раз. єрей стає з хрестом у святих дверях, а диякон (якщо його не буде, то сам єрей) виголошує: «Премудрість». Хор (або другий диякон, якщо буде): «Благослови»; Єрей творить відпуст з хрестом: «Христос, що воскрес із мертвих, смертю смерть подолав і тим, що в гробах, життя дарував, істинний Бог наш, молитвами пречистої своєї Матері, святих, славних і всехвальних апостолів, преподобних і богоносних отців наших і всіх святих помилує і спасе нас, як благий і чоловіколюбець».</p>
<p>Відтак, підносячи хрест вгору, виголошує: «Христос, воскрес» (3), а ми кожного разу відповідаємо: «Воістину воскрес». Співаємо прикінцеве <em>«Христос воскрес…»</em> (3), цілий тропар, а після цього закінчуємо співом «і нам дарував життя вічне, поклоняємось його на третій день воскресінню».</p>
<p><b><em>Святі та дияконські двері залишаються відчиненими впродовж цілої Світлої седмиці.</em></b></p>
<p><b><em>Перший, третій, шостий та дев’ятий Часи, а також Повечер’я та Північна від Світлої неділі Пасхи до Світлої суботи включно відправляються за особливим Чином поданим у Часослові.</em></b></p>
<p><b><span>БОЖЕСТВЕННА ЛІТУРГІЯ:</span></b> <em>Замість «Царю небесний...», на проскомидії, на Літургії і де ще буде, відмовляємо «Христос воскрес…» тричі до Вознесіння.</em></p>
<p>По <em>виголосі «Благословенне Царство...» співаємо</em> <em>«Христос воскрес...»</em> <em>тричі, навпереміну зі священиком, як на початку Пасхальної Утрені</em>.</p>
<p>Антифони воскресні. Вхідне з тропарем свята, <em>Слава І нині:</em> свята.</p>
<p>Замість Трисвятого – <em>«Ви, що в Христа хрестилися...».</em> Прокімен і Алилуя свята.</p>
<p><b>Читання:</b> Ап. – Ді. 1 зач.; 1-8. Єв. – Йо. 1 зач.; 1, 1-17. Під час читання Євангелії після кожного стиха вдаряють в усі дзвони. Замість <em>«Достойно...»</em> – <em>«Ангел сповіщав...».</em> Замість <em>«Благословен, хто йде...» і «Ми виділи світло істинне...»,</em> <em>співаємо</em> «Христос воскрес...» <em>один раз</em>. <em>Замість</em> <em>«Нехай сповняться...» і «Будь ім’я Господнє...»</em> – <em>«Христос воскрес...»</em> <em>тричі. Так аж до віддання свята Пасхи; Причасний:</em> <em>«Тіло Христове прийміте...».</em></p>
<p>Після відпусту з хрестом єрей, підносячи хрест вгору, виголошує: «Христос, воскрес» (3), а ми кожного разу відповідаємо: «Воістину воскрес». Співаємо прикінцеве <em>«Христос воскрес…»</em> (3), цілий тропар, а після цього закінчуємо співом «і нам дарував життя вічне, поклоняємось його на третій день воскресінню».</p>
<p><em>Після заамвонної молитви (або по відпусті Божественної Літургії) відбувається благословення артоса.</em></p>