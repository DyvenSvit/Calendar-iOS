Ми віримо також у воскресіння померлих. Бо буде, справді буде воскресіння померлих. Говорячи ж про воскресіння, ми розуміємо воскресіння тіл. Бо воскресіння - це друге обновлення того, що загинуло. Яким способом воскреснуть душі, будучи безсмертними? Коли ж смерть окреслюють, як розлуку душі й тіла, то воскресіння, без сумніву, є другою злукою душі й тіла і другим відродженням зруйнованої і загиблої живої істоти. Отже, те саме тіло, що зотліває і руйнується, встане нетлінним. Бо Той, Хто на початку створив його з земного пороху, чи не може знову воскресити його, після того, як воно рішенням Творця зруйнувалося і знову повернулось у землю, з якої було взяте <i>(св. Іван Дамаскин, Про воскресіння).</i>