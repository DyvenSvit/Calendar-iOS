<p><b><i>Перший антифон </i></b></p>
<p><i>Стих 1:</i> Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Бо прихилив вухо Своє до мене * і у дні мої призову <i>(Пс. 114,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 3:</i> Обняли мене болісті смертні,* біди адові зустріли мене <i>(Пс. 114,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 4:</i> Скорб і болість зустрів я * і призвав ім’я Господнє <i>(Пс. 114,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці,* Спасе, спаси нас.</p>
<p><b><i>Другий антифон </i></b></p>
<p><i>Стих 1:</i> Вірував я, тому й заговорив,* і я смирився вельми <i>(Пс. 115,1).</i></p>
<p><i>Приспів:</i> Спаси нас, Сину Божий,* що возсів на жереб’я, співаємо Тобі: Алилуя.</p>
<p><i>Стих 2:</i> Що віддам Господеві * за все, що Він воздав мені? <i>(Пс. 115,3).</i></p>
<p><i>Приспів:</i> Спаси нас, Сину Божий,* що возсів на жереб’я, співаємо Тобі: Алилуя.</p>
<p><i>Стих 3:</i> Чашу спасення прийму * і ім’я Господнє призову <i>(Пс. 115,4).</i></p>
<p><i>Приспів:</i> Спаси нас, Сину Божий,* що возсів на жереб’я, співаємо Тобі: Алилуя.</p>
<p><i>Стих 4:</i> Молитви мої Господеві воздам * перед усіма людьми Його <i>(Пс. 115,5).</i></p>
<p><i>Приспів:</i> Спаси нас, Сину Божий,* що возсів на жереб’я, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон </i></b></p>
<p><i>Стих 1:</i> Сповідуйтеся Господеві,* бо Він благий, бо на віки милість Його <i>(Пс. 117,1).</i></p>
<p><i>Тропар, глас 1:</i> Спільне воскресення перед Твоїми страстями запевняючи,* з мертвих воздвигнув Ти Лазаря, Христе Боже; * тим-то й ми, як отроки, знамена перемоги носячи,* Тобі, переможцеві смерти, воскликуємо:* Осанна в вишніх, благословен, хто йде в ім’я Господнє.</p>
<p><i>Стих 2:</i> Нехай же скаже дім Ізраїлів,* бо Він благий, бо на віки милість Його <i>(Пс. 117.2).</i></p>
<p><i>Тропар:</i> Спільне воскресення перед Твоїми страстями запевняючи,* з мертвих воздвигнув Ти Лазаря, Христе Боже;* тим-то й ми, як отроки, знамена перемоги носячи,* Тобі, переможцеві смерти, воскликуємо:* Осанна в вишніх, благословен, хто йде в ім’я Господнє.</p>
<p><i>Стих 3:</i> Нехай же скаже дім Аронів,* бо Він благий, бо на віки милість Його <i>(Пс.117.3).</i></p>
<p><i>Тропар:</i> Спільне воскресення перед Твоїми страстями запевняючи,* з мертвих воздвигнув Ти Лазаря, Христе Боже;* тим-то й ми, як отроки, знамена перемоги носячи,* Тобі, переможцеві смерти, воскликуємо:* Осанна в вишніх, благословен, хто йде в ім’я Господнє.</p>
<p><i>Стих 4:</i> Нехай же скажуть усі, що бояться Господа,* бо Він благий, бо на віки милість Його <i>(Пс. 117,4).</i></p>
<p><i>Тропар:</i> Спільне воскресення перед Твоїми страстями запевняючи,* з мертвих воздвигнув Ти Лазаря, Христе Боже; * тим-то й ми, як отроки, знамена перемоги носячи,* Тобі, переможцеві смерти, воскликуємо: * Осанна в вишніх, благословен, хто йде в ім’я Господнє.</p>
<p><i>Вхідне:</i> Благословен, хто йде в ім’я Господнє,* ми благословляли вас із дому Господнього; Бог – Господь і явився нам <i>(Пс. 117,26-27).</i></p>
<p><i>Тропар:</i> Спільне воскресення перед Твоїми страстями запевняючи,* з мертвих воздвигнув Ти Лазаря, Христе Боже;* тим-то й ми, як отроки, знамена перемоги носячи,* Тобі, переможцеві смерти, воскликуємо:* Осанна в вишніх, благословен, хто йде в ім’я Господнє.</p>
<p>Слава: </p>
<p><i>Тропар, глас 4:</i> Погребавши себе разом з Тобою через хрещення, Христе Боже наш,* сподобилися ми безсмертної жизні через Твоє воскресення* і, заспівуючи, кличемо: Осанна в вишніх,* благословен, хто йде в ім’я Господнє.</p>
<p>I нині: </p>
<p><i>Кондак, глас 6:</i> На престолі на небі, на жереб’яті на землі* Тебе носять, Христе Боже;* ангелів хваління і дітей оспівування прийняв Ти;* вони кликали до Тебе:* Благословенний Ти, що йдеш Адама призвати.</p>
<p><i>Трисвяте.</i></p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо Він благий, бо на віки милість Його <i>(Пс. 117,1).</i></p>
<p>__________</p>
<p><i>Апостол: Флп. 247 зач.</i></p>
<p><b>Послання Апостола Павла до Филип’ян 4, 4-9.</b>
<p><i>4</i>. Браття, радуйтеся завжди у Господі; знову кажу: радуйтеся. <i>5</i>. Хай ваша ввічливість буде всім людям відома. Господь близько. <i>6</i>. Ні про що не журіться, але в усьому виявляйте Богові ваші прохання молитвою й благанням з подякою. <i>7</i>. І мир Божий, що вищий над усякий ум, берегтиме серця й думки ваші у Христі Ісусі.
<p><i>8</i>. Наостанку, брати, усе, що правдиве, що чесне, що справедливе, що чисте, що любе, що гідне хвали, коли яка чеснота чи яка похвала – про те думайте. <i>9</i>. Чого ви навчилися, що прийняли, що почули та бачили в мені – те чиніте, і Бог миру буде з вами.
<p>__________</p>
<p><i>Алилуя, глас 1:</i> Заспівайте Господеві пісню нову, бо дивне створив Господь <i>(Пс. 97,1).</i></p>
<p><i>Стих:</i> Виділи всі кінці землі спасення Бога нашого <i>(Пс. 97,1).</i></p>
<p>__________</p>
<p><i>Євангеліє: Йо. 41 зач.</i></p>
<p><b>Євангеліє від Йоана 12, 1-18.</b>
<p><i>1</i>. Шість днів перед Пасхою прибув Ісус у Витанію, де був Лазар, який був помер і якого воскресив Ісус. <i>2</i>. Там отже, справили йому вечерю, і Марта услуговувала. І Лазар був один з тих, які сіли з ним до столу. <i>3</i>. Марія взяла літру мира з щирого нарду, вельми дорогоцінного, помазала ноги Ісуса й обтерла їх своїм волоссям; і наповнився дім пахощами мира. <i>4</i>. Каже тоді один з його учнів, Юда Іскаріот, що мав його зрадити: 
<p><i>5</i>. – Чому не продано це миро за триста динаріїв і не роздано бідним?
<p><i>6</i>. Сказав він так не тому, що піклувався про бідних, але тому, що був злодій; він мав при собі калиту і крав те, що туди кидали. <i>7</i>. Ісус промовив:
<p>– Лишіть її. Вона зберегла те миро на день мого похорону. <i>8</i>. Бідних маєте з собою завжди, мене ж не маєте завжди.
<p><i>9</i>. Тим часом багато юдеїв дізналися, що він там, і зійшлися не тільки Ісуса ради, але також щоб Лазаря побачити, якого він воскресив з мертвих. <i>10</i>. Тоді первосвященики змовилися і Лазара вбити, <i>11</i>. бо численні юдеї лишили їх через нього й увірували в Ісуса.
<p><i>12</i>. На другий день сила людей, які прийшли на свято, почули, що Ісус іде в Єрусалим, <i>13</i>. і взяли пальмове гілля й вийшли йому назустріч з окликами:
<p>– Осанна! Благословен грядий в ім'я Господнє, цар Ізраїлів! <i>14</i>. І найшовши осля, Ісус сів на нього, як написано:
<p><i>15</i>. Не бійся, дочко Сіону,
<p>ось іде твій цар
<p>верхи на жереб'яті ослиці.
<p><i>16</i>. Цього не збагнули його учні спершу, але коли Ісус прославився, вони згадали, що це було написано про нього і що таке вчинено йому. <i>17</i>. Та й народ, що був при ньому, коли він був викликав Лазара з гробу й воскресив його з мертвих, свідчив про те. <i>18</i>. Тому й народ вийшов йому назустріч, бо довідався, що він учинив те чудо. 
<p>__________</p>
<p><i>Замість </i>Достойно, <i>приспів:</i> </p>
<p>Величай, душе моя, Господа, що сидить на жереб’яті.</p>
<p><i>І ірмос, глас 4:</i> Бог – Господь і явився нам; справляйте празник і, веселячись, прийдіть, возвеличимо Христа з квітами й галузками, в піснях кличучи: Благословен, хто йде в ім’я Господа, Спаса нашого.</p>
<p><i>Причасний:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i> Алилуя, <i>тричі</i>.</p>
<p>&nbsp;<hr />
<p><b>Флп. 4, 4–9. «Господь близько! Ні про що не журіться»</b>
<p>Кожного з нас постійно сповнюють різні турботи та журби. Переживаємо про щось одне, а потім про інше, і так без перестанку. Господь вказує нам, щоб ми не журилися, щоб ми довіряли Йому, щоб ми покладались на Нього. Апостол Павло зазначає, що Бог, Господь близько, поруч із нами. Дуже і дуже часто ми забуваємо про Його присутність, аж коли стаємо на молитву чи приходимо до храму, тоді пригадуємо. 
<p>А Господь завжди перебуває з нами, лиш ми про нього забуваємо. Частіше усвідомлюймо собі присутність Божу, що вона є повсякчасною, що Бог завжди діє в нашому житті, Він є близько нас, Господь розуміє нас краще, ніж ми самі себе розуміємо. <b>Зупинімося, знайдімо хвилю часу усвідомити собі ще і ще раз цю присутність Господа. </b>
<p>&nbsp;
<p><b>Йо. 12, 1-8. «Осанна! Благословен Той, хто йде в ім’я Господнє, ізраїльський цар!»</b>
<p>Євангеліє зберегло пам’ять про багато подій, коли Ісус Христо творив чуда, проповідував, оздоровлював... Але водночас є моменти, коли Його не сприймали, ставилися до Нього упереджено, по-різному Його називали.
<p>Подія про яке оповідає це Євангелія – вхід Господній до Єрусалиму – це вияв радості людської душі. Один з отців Церкви каже, що кожна людська душа за своєю природою є християнською. Тому народ в цьому епізоді відчув, напевно, не стільки свідомо, як інтуїтивно, що перед ними не просто пророк, а хтось більший.
<p>Це радісне привітання, пошанування особи Христа – чому воно для нас таке важливе? Щоб ми теж уміли не боятися показувати й не боятися виявляти в собі своїх добрих рис душі. Але як часто нас ніби щось зв’язує – і нам складно прославляти відкрито Бога чи зробити добро! Боїмося, як інші сприймуть наші вчинки. А якщо ми виявимо свої християнські погляди, чи не засміють?! <b>Тому це радісне вітання під час входу Христа до Єрусалиму подає нам приклад того, як треба мати відвагу ликувати, свідчити й показувати свою віру в Бога!</b>
<p>&nbsp;<p><b>Владика Венедикт (Алексійчук)</b>