Принесім же дари Тому, хто за нас постраждав і воскрес... Принесім себе самих - дар найцінніший перед Богом і Йому найбільш милий. Віддаймо Образові створене по образу! Пізнаймо своє достоїнство! Пошануймо Первообраз. Зрозуміймо силу таїнства цього свята, і те, за кого Христос помер. Станьмо подібними до Христа, бо Христос став подібним до нас. Зробімся богами задля Нього, бо Він став людиною задля нас. Він прийняв гірше, щоб нам дати ліпше. Він став убогим, щоб ми збагатилися Його вбозтвом. Він прийняв вигляд слуги, щоб дістати для пас свободу. Він зійшов, щоб нам піднестися. Він був спокушуваний, щоб ми перемогли. Він перетерпів неславу, щоб нас прославити, помер, щоб нас спасти <i>(св. Григорій Богослов, Слово на Пасху, І).</i>