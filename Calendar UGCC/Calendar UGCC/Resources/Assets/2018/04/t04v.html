<h2 align="center" ><b>БОЖЕСТВЕННА ЛІТУРГІЯ ПЕРЕДШЕОСВЯЧЕНИХ ДАРІВ </b></h2>
<p><i>Диякон:</i> Благослови, владико. </p>
<p><i>Священик:</i> Благословенне царство Отця, і Сина, і Святого Духа нині і повсякчас, і на віки віків. </p>
<p><i>Вірні:</i><b> Амінь.</b></p>
<p>Прийдіте, поклонімся цареві нашому – Богу.</p>
<p>Прийдіте, поклонімся Христові, цареві нашому – Богу.</p>
<p>Прийдіте, поклонімся і припадім до самого Господа Ісуса Христа – царя і Бога нашого.</p>
<h3 align="center" ><b>Псалом 103</b></h3>
<p>Благослови, душе моя, Господа, Господи Боже мій, Ти возвеличився єсивельми.</p>
<p>В ісповідання і велич-красу загорнувся Ти, одіваєшся світлом, як ризою.</p>
<p>Ти простираєш небо, як кожу, покриваючи водами височини свої.</p>
<p>Ти кладеш облаки на сходження своє, ходячи на крилах вітряних.</p>
<p>Ти твориш вітри ангелами своїми і слугами своїми полумінь вогненний.</p>
<p>Ти основуєш землю на тверді її, не похилиться на віки віків.</p>
<p>Безодня, як риза, одіння її, на горах стануть води.</p>
<p>Від погрози Твоєї побігнуть, від голосу грому твого злякаються.</p>
<p>Зводяться гори і сходять поля на місце, яке Ти оснував їм.</p>
<p>Границю Ти положив, якої не перейдуть, ні не повернуться, щоб покрити землю.</p>
<p>Посилаєш джерела в ярах, посеред гір перейдуть води.</p>
<p>Вони напоюють усіх звірів пільних, дожидають онагри в спразі своїй.</p>
<p>На них птиці небесні витають, з посеред скель видадуть голос.</p>
<p>Ти напоюєш гори з височин своїх, плодом діл твоїх насититься земля.</p>
<p>Ти вирощуєш траву для скоту і зела на службу людям:</p>
<p>Щоб видавати хліб із землі, і вино веселить серце чоловіка.</p>
<p>Щоб намастити лице єлеєм, і хліб серце чоловіка укріпить.</p>
<p>Наситяться дерева пільні, кедри ливанські, що їх Ти насадив, там птиці загніздяться. </p>
<p>Журавлине жилище перед веде між ними, гори високі оленям, скелі – прибіжище зайцям.</p>
<p>Ти сотворив місяць задля часу, сонце пізнало захід свій.</p>
<p>Ти положив темряву і настала ніч, що в ній проходити будуть усі звірі дібровні.</p>
<p>Левенята рикають, щоб схопити і знайти від Бога поживу для себе.</p>
<p>Засіяло сонце, і зібралися, і в леговищах своїх ляжуть.</p>
<p>Вийде чоловік на діло своє і на працю свою до вечора.</p>
<p>Які то величні діла твої, Господи, все в премудрості сотворив Ти, сповнилася земля тварі Твоєї.</p>
<p>Це море велике і просторе, там гади, яким нема числа:</p>
<p>Животини малі з великими, там кораблі перепливають.</p>
<p>Змій цей, що Ти його сотворив, щоб насміхатися з нього. Все на Тебе чекає, щоб дати їм поживу у свій час.</p>
<p>Коли Ти дав їм, зберуть, коли Ти відкрив руку твою, все наповниться благости.</p>
<p>Коли ж Ти відвернеш лице, вони затривожаться, забереш їхній дух, то щезнуть і повернуться у свій порох.</p>
<p>Пошлеш духа твого, і створені будуть, і Ти обновиш лице землі.</p>
<p>Нехай буде слава Господня на віки, возвеселиться Господь ділами своїми.</p>
<p>Він спогляне на землю і чинить, що вона трясеться, доторкається гір, і димляться.</p>
<p>Заспіваю Господові в житті моїм, Богові моєму співаю, поки я є.</p>
<p>Нехай солодкою буде йому бесіда моя, я ж возвеселюся в Господі.</p>
<p>Нехай щезнуть грішники з землі, і беззаконники, щоб їх не 6уло. Благослови, душе моя, Господа.</p>
<p>Сонце пізнало захід свій, положив Ти темряву і настала ніч.</p>
<p>Які то величні діла твої, Господи, все в премудрості сотворив Ти.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Алилуя, алилуя, алилуя, слава Тобі, Боже <i>(3)</i>.</p>
<h3><i>Священик мовить вечірні молитви:</i></h3>
<p><b><i>Четверта молитва</i></b></p>
<p>Невмовкаючими піснями і безперестанними славословленнями святими силами оспівуваний, наповни уста наші хвалінням твоїм, щоб воздати величення імені Твоєму святому, і дай нам участь і насліддя з усіма, що воістину бояться Тебе і зберігають заповіді твої, молитвами святої Богородиці і всіх святих твоїх.</p>
<p>Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>П’ята молитва</i></b></p>
<p>Благословен єси, Господи Боже, вседержителю, що відаєш ум людський, що знаєш, чого потребуємо, багато більше, ніж просимо або розуміємо. Сам, чоловіколюбче царю, в усьому благий, удовольни нас множеством щедрот твоїх, щоб бездоганною совістю призивати святе ім’я Твоє; і не введи нас у спокусу, але ізбав нас від лукавого, і промислом твоїм усе на користь нашу учини.</p>
<p>Бо Тобі належить усяка слава, честь і полонення, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>Шоста молитва</i></b></p>
<p>Господи, Господи, що держиш усе пречистою Твоєю долонею, що довготерпиш із-за всіх нас і жалієш за злоби наші, пом’яни щедроти і милость твою, навідай нас Твоєю благістю і дай нам уникнути і в останок теперішнього дня різних підступів лукавого, і життя наше збережи безпечним благодаттю всесвятого твого Духа. </p>
<p>Милістю і чоловіколюбієм єдинородного твого Сина, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків. Амінь.</p>
<p><b><i>Сьома молитва</i></b></p>
<p>Боже великий і дивний, що несказанною благістю і багатим промислом управляєш усім і добра світу нам дарував, і дав нам запоруку обіцяного царства дарованими нам благами. Ти вчинив, щоб і минулу частину дня ми ухилилися від усякого зла; даруй нам і останок непорочно довершити перед святою славою Твоєю, оспівувати Тебе, єдиного благого й чоловіколюбного Бога нашого. </p>
<p>Бо Ти єси Бог наш і Тобі славу возсилаємо, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>Восьма молитва</i></b></p>
<p>Боже великий і всевишній, що єдиний маєш безсмертя, що в світлі живеш неприступнім, що всю твар сотворив у премудрості, що розділив між світлом і темрявою, і поставив сонце володіти днем, а місяць та зорі володіти ніччю, що сподобив нас, грішних, і в теперішній час стати перед лицем твоїм в ісповідуванні, і принести Тобі вечірнє славослов’я. Сам, чоловіколюбче, справ молитву нашу, як кадило перед тобою, і прийми її, як приємний запах. Подай же нам цей вечір і надходячу ніч мирну, одягни нас у броню світла, ізбав нас від страху нічного і всякої речі, що в темряві проходить. І дай сон, що його Ти дарував на спочинок нашої немочі, вільний від усяких диявольських примар. Так, Владико, благих подателю, нехай і ми в ночі на наших ложах каючись споминаємо ім’я Твоє і, просвічувані поученням твоїх заповідей, встанемо в душевній радості на славослов’я Твоєї благости, приносячи молитви й моління Твоєму милосердю за прогрішення наші і всіх людей твоїх, яких, молитвами святої Богородиці, в милості навісти.</p>
<p>Бо Ти благий і чоловіколюбець Бог єси і Тобі славу возсилаємо, Отцю, і Сину, і Святому Духові, нині і повсякчас, і на віки віків. Амінь.</p>
<h3 align="center" ><b><i>Мирна єктенія</i></b></h3>
<p><i>Диякон:</i> В мирі Господеві помолімся.</p>
<p><i>Вірні, на кожне прошення</i><b>: Господи, помилуй.</b></p>
<p>За мир з висот і спасіння душ наших Господеві помолімся.</p>
<p>За мир всього світу, добрий стан святих божих церков і з’єднання всіх Господеві помолімся.</p>
<p>За святий храм цей і тих, що з вірою, благоговінням і страхом божим входять до нього, Господеві помолімся.</p>
<p>За святішого вселенського архиєрея <i>(ім’я),</i> папу Римського, і за блаженнішого патріярха нашого <i>(ім’я),</i> і за преосвященнішого архиєпископа й митрополита нашого Кир <i>(ім’я),</i> боголюбивого єпископа нашого Кир <i>(ім’я),</i> чесне пресвітерство, у Христі дияконство, за ввесь причет і людей Господеві помолімся.</p>
<p>За Богом бережений народ наш, за правління і все військо Господеві помолімся.</p>
<p>За місто це (За село це, За святу обитель цю), і за всяке місто, країну, і за тих, що вірою живуть у них, Господеві помолімся.</p>
<p>За добре поліття, за врожай плодів земних і часи мирні Господеві помолімся.</p>
<p>За плаваючих, подорожуючих (на землі і в повітрі), недужих, страждаючих, полонених, і за спасення їх Господеві помолімся.</p>
<p>Щоб ізбавитися нам від усякої скорби, гніву, й нужди, Господеві помолімся.</p>
<p>Заступи, спаси, помилуй і охорони нас, Боже, Твоєю благодаттю.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного і все життя наше Христу Богові віддаймо.</p>
<p><i>Вірні:</i><b> Тобі, Господи.</b></p>
<p><i>Священик:</i> Бо Тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки віків. </p>
<p><i>Вірні:</i> <b>Амінь</b>.</p>
<h3 align="center" ><b><i>18-та катизма, перший антифон</i></b></h3>
<p><b><i>Псалом 119</i></b></p>
<p>До Господа в скорботі моїй взивав я, і він вислухав мене.</p>
<p>Господи, визволь душу мою від уст неправедних і від язика зрадливого!</p>
<p>Що дасться Тобі, або що приложиться Тобі до язика зрадливого?</p>
<p>Гострі стріли сильного з вугіллям, що нищить.</p>
<p>Лихо мені, що подорож моя продовжилася; оселивсь я між оселями кидарськими.</p>
<p>Довго подорожувала душа моя: з тими, що ненавидять мир, був я сумирний.</p>
<p>Коли промовляв до них, вони без вини ворогували проти мене!</p>
<p><b><i>Псалом 120</i></b></p>
<p>Я звів очі мої в гори; звідки прийде поміч моя?</p>
<p>Поміч моя від Господа, що сотворив небо та землю.</p>
<p>Не дай нозі твоїй захитатися, і не задрімає той, що охороняє Тебе!</p>
<p>От, не задрімає і не засне той, що оберігає Ізраїля.</p>
<p>Господь охоронить Тебе. Господь – оборона твоя праворуч Тебе.</p>
<p>Удень сонце не припече Тебе, ані місяць уночі.</p>
<p>Господь збереже Тебе від усякого зла, збереже душу твою Господь.</p>
<p>Господь збереже вхід твій і вихід твій віднині і до віку.</p>
<p><b><i>Псалом 121</i></b></p>
<p>Зрадів я, коли сказали мені: підемо до дому Господнього.</p>
<p>Стояли ноги наші у дворах твоїх, Єрусалиме.</p>
<p>Єрусалим, що будується, як місто, якого будівлі стоять разом.</p>
<p>Бо туди приходили покоління, покоління Господні, за заповітом ізраїлевим, прославити ім’я Господнє.</p>
<p>Бо там поставлено престоли для суду, престоли в домі Давида.</p>
<p>Просіте миру для Єрусалиму і достатку для тих, що люблять Тебе!</p>
<p>Тож нехай буде мир у силі твоїй і достаток у палатах твоїх!</p>
<p>Задля братів моїх і ближніх моїх говорив я: Мир Тобі!</p>
<p>Задля дому Господа, Бога нашого, шукав я добра Тобі.</p>
<p><b><i>Псалом 122</i></b></p>
<p>До Тебе, що перебуваєш на небі, звів я очі мої.</p>
<p>Так як очі слуг звертаються до рук господарів своїх, як очі служниці – до рук господині її.</p>
<p>Так очі наші – до Господа, Бога нашого, поки помилує нас.</p>
<p>Помилуй нас, Господи, помилуй нас, бо надто сповнені ми погорди.</p>
<p>Надміру сповнена душа наша ганьби від багатих та зневаги від гордих.</p>
<p><b><i>Псалом 123</i></b></p>
<p>Коли б не Господь був з нами, – нехай скаже Ізраїль, – коли б не Господь був з нами, як Вірні проти нас повстали, то, певне, живих пожерли б нас.</p>
<p>Коли б розгорілась ярість їх на нас, то, певне, вода потопила б нас.</p>
<p>Справді через потік перейшла душа наша; справді перейшла душа наша воду прудку.</p>
<p>Благословен Господь, що не віддав нас на здобич зубам їх!</p>
<p>Душа наша, як птиця, визволилась із сіті ловців.</p>
<p>Сіть розірвалася, і ми визволились; поміч наша в імені Господа, що сотворив небо та землю.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Алилуя, алилуя, алилуя. Слава Тобі, Боже <i>(3).</i></p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолімся.</p>
<p><i>Вірні:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><i>Вірні: </i><b>Тобі, Господи</b><i>.</i></p>
<p><b><i>Перша молитва</i></b></p>
<p><i>Священик:</i> Господи, щедрий і милостивий, довготерпеливий і многомилостивий, почуй молитви наші і зваж на голос моління нашого, вчини з нами знамення на благо, настав нас на путь твою, щоб ходили ми в істині твоїй. Возвесели серця наші, щоб боятися імени твого святого, бо великий єси Ти і твориш чудеса. Ти єси Бог єдиний, і немає подібного Тобі між богами, Господи: сильний у милості і благий у могутності, щоб помагати, і утішати, і спасати всіх, що уповають на ім’я святе Твоє.</p>
<p>Бо твоя є влада і Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><i>Вірні:</i><b> Амінь.</b></p>
<h3 align="center" ><b><i>18-та катизма, другий антифон</i></b></h3>
<p><b><i>Псалом 124</i></b></p>
<p>Ті, що надіються на Господа, – як гора Сіон; не захитається повік, хто живе в Єрусалимі.</p>
<p>Гори навколо нього, і Господь – навколо народу свого віднині і повік.</p>
<p>Бо не зоставить Господь жезла грішників над долею праведних, щоб не простягли праведні рук своїх до беззаконня.</p>
<p>Ущаслив, Господи, добрих і правих серцем.</p>
<p>А тих, що схиляються до хитрощів, відведе Господь разом з тими, що чинять беззаконня.</p>
<p>Мир на Ізраїля!</p>
<p><b><i>Псалом 125</i></b></p>
<p>Як утішені були ми, коли повертав Господь полон Сіону; тоді уста наші наповнились радістю і язик наш веселістю.</p>
<p>Тоді говорили між народами: велике Господь учинив з ними!</p>
<p>Велике Господь сотворив з нами: ми звеселились.</p>
<p>Поверни, Господи, полон наш, наче потоки за вітру південного!</p>
<p>Ті, що сіють у сльозах, пожнуть у радості.</p>
<p>Відходячи, вони відходили та плакали, покидаючи насіння своє.</p>
<p>А вертаючи, прийдуть у радості, збираючи снопи свої.</p>
<p><b><i>Псалом 126</i></b></p>
<p>Коли не Господь збудує дім, даремне будівничі трудились.</p>
<p>Коли не Господь охоронятиме місто, даремне пильнував сторож.</p>
<p>Даремне встаєте зрання; ви, що їсте хліб журби, вставайте після спочинку, коли Бог дасть сон улюбленим своїм.</p>
<p>Оце насліддя від Господа – сини; нагорода від нього – плід утроби.</p>
<p>Як стріли у руці сильного, так сини-вигнанці.</p>
<p>Блажен, хто сповнить ними жадання своє; не осоромляться вони, коли будуть говорити з ворогами своїми у воротях.</p>
<p><b><i>Псалом 127</i></b></p>
<p>Блаженні всі, що бояться Господа, ходять путями його!</p>
<p>Трудом рук твоїх живитися будеш; щасливий Ти, і добре Тобі буде!</p>
<p>Дружина твоя, як лоза плодовита біля дому твого.</p>
<p>Сини твої, немов паростки оливні круг стола твого.</p>
<p>Ось так благословен буде чоловік, що боїться Господа.</p>
<p>Нехай благословить Тебе Господь із Сіону!</p>
<p>І щоб Ти побачив добро Єрусалиму по всі дні життя твого, і щоб Ти побачив дітей синів твоїх!</p>
<p>Мир на Ізраїля!</p>
<p><b><i>Псалом 128</i></b></p>
<p>Часто боролися зо мною від молодих літ моїх, – нехай же скаже Ізраїль.</p>
<p>Часто боролися зо мною від молодих літ моїх, та не перемогли мене.</p>
<p>На хребті моїм будували грішники, чинили далі беззаконня своє.</p>
<p>Праведний Господь постинав шиї грішників.</p>
<p>Нехай осоромляться і вернуться назад усі, що ненавидять Сіон.</p>
<p>Нехай будуть, як трава на покрівлі, що, перше ніж її вирвали, засохла.</p>
<p>Якою не наповнив руки своєї жнець і пазухи своєї той, що снопи збирає.</p>
<p>І не сказали перехожі: Благословення Господнє на вас!</p>
<p>Ми благословили вас в ім’я Господнє.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Алилуя, алилуя, алилуя. Слава Тобі. Боже <i>(3).</i></p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолімся.</p>
<p><i>Вірні:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><i>Вірні:</i><b> Тобі, Господи.</b></p>
<p><b><i>Друга молитва</i></b></p>
<p><i>Священик:</i> Господи, не осуджуй нас у твоїй ярості, ані в гніві твоїм не карай нас, але вчини з нами по милості твоїй, лікарю і зцілителю душ наших. Настав нас до пристановища волі Твоєї; просвіти очі сердець наших на пізнання Твоєї істини і даруй нам останок теперішнього дня мирний і безгрішний, і ввесь час життя нашого, молитвами Богородиці і всіх святих.</p>
<p>Бо Ти благий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Вірні:</i>Амінь.</p>
<h3 align="center" ><b><i>18-та катизма, третій антифон</i></b></h3>
<p><b><i>Псалом 129</i></b></p>
<p>Із глибини взивав я до Тебе, Господи: Вислухай, Господи, голосу мого.</p>
<p>Нехай будуть уші твої уважні на голос моління мого!</p>
<p>Коли на беззаконня зважатимеш, Господи, Господи, хто устоїть? Бо в Тебе очищення єсть.</p>
<p>Задля імени твого я дожидав Тебе, Господи; дожидала душа моя слова твого.</p>
<p>Надіялась душа моя на Господа від сторожі ранньої до ночі.</p>
<p>Від сторожі ранньої нехай надіється Ізраїль на Господа.</p>
<p>Бо в Господа милість і велике у нього визволення; він визволить Ізраїля від усякого беззаконня його.</p>
<p><b><i>Псалом 130</i></b></p>
<p>Господи, не питалося серце моє, і не питалися очі мої, і не входив я у велике, ні в дивне, що вище за мене.</p>
<p>Коли не був я покірний і пишався в душі своїй, то як відлучена дитина матері своїй, так Ти відплатиш душі моїй.</p>
<p>Нехай надіється Ізраїль на Господа віднині аж довіку.</p>
<p><b><i>Псалом 131</i></b></p>
<p>Пом’яни, Господи, Давида і всю лагідність його, як він клявся Господеві, присягався Богу Якова:</p>
<p>Не ввійду до намету дому мого, не ляжу на постелі ложа мого.</p>
<p>Не дам сну очам моїм, і дрімоти повікам моїм, і відпочинку скроням моїм,</p>
<p>Поки не знайду місця Господові, намету Богові Якова!</p>
<p>Оце чули ми про нього в Євфраті, знайшли його на полях лісових.</p>
<p>Увійдімо до наметів його, поклонімося на місці, де стояли ноги його.</p>
<p>Встань, Господи, на місце відпочинку твого, Ти і кивот святині Твоєї.</p>
<p>Священики твої зодягнуться в правду і преподобні твої возрадуються.</p>
<p>Задля Давида, слуги Твого, не відверни лиця від помазаника твого.</p>
<p>Клявся Господь Давидові істиною і не відмовиться від неї.</p>
<p>З плоду утроби Твоєї посаджу на престолі Твоєму.</p>
<p>Коли сини твої додержать заповіту мого і заповідей моїх, яких я навчу їх, то й сини їх повік засядуть на престолі твоїм.</p>
<p>Бо вибрав Господь Сіон, побажав його на оселю собі.</p>
<p>Оце відпочинок мій повік-віки, тут оселюся, бо я побажав його.</p>
<p>Здобич його щедро благословлю, убогих його нагодую хлібом.</p>
<p>Священиків його зодягну в спасення і преподобні його радістю радуватись будуть.</p>
<p>Там виплекаю силу Давидову, приготував я світильник помазаникові моєму.</p>
<p>Ворогів його зодягну в сором, і на ньому процвіте святиня моя.</p>
<p><b><i>Псалом 132</i></b></p>
<p>От що добре, от що гарне, це коли браття живуть разом!</p>
<p>Це, як миро на голові, що на бороду спливає, на бороду Арона, що спливає на край одежі його.</p>
<p>Це, як роса єрмонська, що сходить на гори Сіонські.</p>
<p>Бо там заповів Господь благословення і життя повік.</p>
<p><b><i>Псалом 133</i></b></p>
<p>Благословіте нині Господа, всі слуги Господні, що стоїте в домі Господньому, у дворах Бога нашого.</p>
<p>Ночами здімайте руки ваші до святині і благословіте Господа.</p>
<p>Нехай благословить Тебе Господь із Сіону, що сотворив небо та землю!</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Алилуя, алилуя, алилуя. Слава Тобі. Боже (3).</p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолимся.</p>
<p><i>Вірні:</i><b> Господи, помилуй. </b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими пом’янувши, самі себе, і один одного, і все життя наше Христу Богові віддаймо.</p>
<p><b><i>Вірні: </i>Тобі, Господи.</b></p>
<p><b><i>Третя молитва</i></b></p>
<p><i>Священик:</i> Господи Боже наш, пом’яни нас, грішних і непотрібних рабів твоїх, коли призиваємо святе й поклоняєме ім’я Твоє, і не осором нас вичікуванням милости Твоєї, але даруй нам, Господи, все, чого просимо для спасення, і сподоби нас любити й боятися Тебе з усього серця нашого і чинити в усьому волю твою.</p>
<p>Бо Ти єси Бог наш, Бог, щоб милувати і спасати, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Вірні:</i><b> Амінь.</b></p>
<h3 align="center" ><b><i>«Господи, візвав я до Тебе» на глас 1.</i></b></h3>
<p><b><i>Псалом 140</i></b></p>
<p>Господи, візвав я до Тебе, вислухай мене.</p>
<p><i>Приспів:</i><b> Вислухай мене, Господи.</b></p>
<p>Господи, візвав я до Тебе, вислухай мене. Почуй голос моління мого, коли я взиваю до Тебе.</p>
<p>Вислухай мене, Господи.</p>
<p>Нехай направиться молитва моя, як кадило, перед тобою, підношення рук моїх, жертва вечірняя.</p>
<p>Вислухай мене, Господи.</p>
<p>Положи, Господи, охорону устам моїм і двері огороди губам моїм.</p>
<p>Не наклони серця до словес лукавства, щоб вигадувати приводи для гріхів.</p>
<p>З людьми, що чинять беззаконня, і не буду причисленим до вибраних їх.</p>
<p>Нехай покарає мене праведник милістю і обвинуватить мене, а єлей грішного нехай не намастить голови моєї.</p>
<p>Бо ще й молитва моя в уподобаннях їх, пожертвовані були при камені судді їх.</p>
<p>Почують слова мої, бо були в силі. Як товща землі розірвалася на землі, розсіялися кості їх перед адом.</p>
<p>Бо до Тебе, Господи, Господи, очі мої, на Тебе уповав я, не відійми путі моєї.</p>
<p>Охорони мене від сіті, яку наставили на мене, і від соблазні тих, що чинять беззаконня.</p>
<p>Впадуть у сіть свою грішники, єдиний я, аж доки пройду.</p>
<p><b><i>Псалом 141</i></b></p>
<p>Голосом моїм до Господа візвав я, голосом моїм до Господа помолився.</p>
<p>Проллю перед ним моління моє, печаль мою перед ним сповіщу.</p>
<p>Коли іщезав від мене дух мій, то Ти пізнав стежки мої.</p>
<p>На цій путі, по якій я ходив, скрили сіть на мене.</p>
<p>Дивився я направо і споглядав, і не було, хто знав би мене.</p>
<p>Пропала втеча для мене, і нема, хто б шукав душі моєї.</p>
<p>Візвав я до Тебе, Господи, я сказав: Ти єси уповання моє, Ти моя часть на землі живих.</p>
<p>Зваж на моління моє, бо я дуже упокорений.</p>
<p>Ізбав мене від гонителів моїх, бо вони скріпилися більше мене.</p>
<h3 align="center" ><i>Стихи </i></h3>
<p><i>Стих: </i><b>Виведи із темниці душу мою, щоб сповідуватися імені Твоєму.</b></p>
<p><i>(г. 1):</i> Як увійдемо ми, недостойні, в осяйність твоїх святих?* Якщо й насмілимося ввійти у весільну світлицю,* то наша невесільна одежа нас обвинуватить,* і ми будемо викинені ангелами та зв'язані.* Очисти, Господи, наші душі з нечистоти* і спаси нас, Чоловіколюбче.</p>
<p><i>Стих: </i><b>Мене ждуть праведники, доки нагородиш мене.</b></p>
<p>Як увійдемо ми, недостойні, в осяйність твоїх святих?* Якщо й насмілимося ввійти у весільну світлицю,* то наша невесільна одежа нас обвинуватить,* і ми будемо викинені ангелами та зв'язані.* Очисти, Господи, наші душі з нечистоти* і спаси нас, Чоловіколюбче.</p>
<p><b><i>Псалом 129</i></b></p>
<p><i>Стих: </i><b>Із глибини візвав я до Тебе. Господи; Господи, почуй голос мій.</b></p>
<p><i>(г. 2):</i> Душевним лінивством ми розіспалися, Жениху Христе,* і не набули запаленого світильника добродійности.* Ми уподібнилися до немудрих дів, забавляючись у час праці.* Не зачини, Владико, милосердя твоїх щедрот,* але розвій наш мрячний сон і підведи нас, Милостивий!* Упровадь нас з мудрими дівами у свою весільну світлицю,* де безустанно веселяться й співають чистим голосом:* Господи, слава тобі!</p>
<p><i>Стих: </i><b>Нехай будуть вуха твої уважливі до голосу моління мого.</b></p>
<p>Душевним лінивством ми розіспалися, Жениху Христе,* і не набули запаленого світильника добродійности.* Ми уподібнилися до немудрих дів, забавляючись у час праці.* Не зачини, Владико, милосердя твоїх щедрот,* але розвій наш мрячний сон і підведи нас, Милостивий!* Упровадь нас з мудрими дівами у свою весільну світлицю,* де безустанно веселяться й співають чистим голосом:* Господи, слава тобі!</p>
<p><i>Стих: </i><b>Якщо на беззаконня зважатимеш, Господи, Господи, хто встоїться, бо у Тебе очищення є.</b></p>
<p><i>(г. 4):</i> Ти чула, душе моя, про засуд того,* що заховав талант.* Не закопуй слова Божі, а проголошуй його чудеса,* щоб, помножуючи дари,* ти ввійшла у радість Господа твого.</p>
<p><i>Стих: </i><b>Імени твого ради чекав я на Тебе, Господи, чекала душа моя на слово Твоє; уповала душа моя на Господа.</b></p>
<p>Ти чула, душе моя, про засуд того,* що заховав талант.* Не закопуй слова Божі, а проголошуй його чудеса,* щоб, помножуючи дари,* ти ввійшла у радість Господа твого.</p>
<p><i>Стих: </i><b>Від ранньої сторожі до ночі, від ранньої сторожі нехай уповає Ізраїль на Господа.</b></p>
<p><i>(г. 6):</i> Прийдіть, вірні, і трудімось ревно для Владики,* що роздає слугам багатство.* Усі ми, відповідно до одержаного, помножуймо талант благодаті:* хто одержав мудрість, хай приносить добрі вчинки;* інший хай службу виконує ревно;* інший хай ділиться своєю вірою, проповідуючи невченому;* ще інший хай розсипає багатство бідним.* Тим чином ми збільшимо те, що було нам дане* і, як вірні завідувачі ласки, удостоїмося Владичної радости.* Її сподоби і нас, Христе Боже, як чоловіколюбець.</p>
<p><i>Стих: </i><b>Бо в Господа милість і багате в нього ізбавління. І той ізбавить Ізраїля від усіх беззаконь його.</b></p>
<p>Прийдіть, вірні, і трудімось ревно для Владики,* що роздає слугам багатство.* Усі ми, відповідно до одержаного, помножуймо талант благодаті:* хто одержав мудрість, хай приносить добрі вчинки;* інший хай службу виконує ревно;* інший хай ділиться своєю вірою, проповідуючи невченому;* ще інший хай розсипає багатство бідним.* Тим чином ми збільшимо те, що було нам дане* і, як вірні завідувачі ласки, удостоїмося Владичної радости.* Її сподоби і нас, Христе Боже, як чоловіколюбець.</p>
<p><b><i>Псалом 116</i></b></p>
<p><i>Стих: </i><b>Хваліть Господа, всі народи, хваліть його, всі Вірні.</b></p>
<p>Коли прийдеш, Ісусе, у славі з ангельськими силами* і сядеш на суддівському престолі,* не розлучи мене з собою, Пастирю добрий.* Дороги твої – праві, а розпусні – ліві.* Не погуби з козлами мене, що стільки тяжких гріхів маю,* але зарахуй мене до овець по правому боці* і спаси мене, як чоловіколюбець.</p>
<p><i>Стих: </i><b>Бо утвердилася милість його на нас і істина Господня перебуває на віки.</b></p>
<p>Жениху, кращий від усіх людей,* що нас запросив до духовного пиру на своїм весіллі!* Участю у твоїх стражданнях здійми з нас нужденну одіж гріхів,* прикрасивши нас одежею слави та вчини нас, Милосердний,* світлими учасниками твого царства.</p>
<p><b>Слава і нині</b> <i>(г. 7):</i> Душе моя, оце Господь вручає тобі талант.* Зі страхом приймай дар і доробляйся ним* для того, що його тобі дав.* Роздавай убогим та зроби Господа собі другом,* щоб ти стала по його правиці,* коли він прийде в славі,* та щоб почула блаженний голос:* Увійди, слуго, в радість Господа твого!* Цього, Спасе, і нас блудних сподоби* заради великої своєї милости.</p>
<h3 align="center" ><b><i>Вхід</i></b></h3>
<p><b><i>Молитва входу</i></b></p>
<p><i>Диякон:</i> Господеві помолімся.</p>
<p><i>Священик:</i> Увечері, і вранці, і опівдні благословимо, благодаримо і молимось до Тебе, Владико всіх, чоловіколюбче Господи. Направ молитву нашу, як кадило, перед тобою, не дай нахилити сердець наших до слів або помислів лукавих, але ізбав нас від усього, що ловить душі наші, бо до Тебе, Господи, Господи, очі наші, і на Тебе ми уповали, не посором нас, Боже наш.</p>
<p>Бо Тобі належить усяка слава, честь, і поклонення, Отцю, і Сину, і Святому Духові, нині і повсякчас, і на віки віків. Амінь.</p>
<p><i>Диякон:</i> Премудрість, прості.</p>
<p><b><i>«Світло тихе»</i></b></p>
<p><b><i>Вірні:</i> Світло тихе святої слави безсмертного Отця небесного, святого, блаженного, Ісусе Христе, прийшовши на захід сонця, побачивши світло вечірнє, оспівуємо Отця, і Сина, і Святого Духа – Бога. Достоїн єси у всі часи оспівуваним бути голосами преподобними, Сину Божий, що даєш життя всьому світу, ради чого ввесь світ славить Тебе.</b></p>
<p><i>Диякон:</i> Будьмо уважні. </p>
<p><i>Священик:</i> Мир всім.</p>
<p><i>Диякон:</i> Премудрість. Будьмо уважні. </p>
<p><b>Прокімен, Голос 6:</b></p>
<p><i>Псалом 131</i></p>
<p>Воскресни, Господи,* до твого відпочинку,* ти і кивот* твоєї святині.</p>
<p><i>Стих:</i> Згадай, Господи, Давида і всю його смиренність.</p>
<h3 align="center" ><b></b></h3>
<h3 align="center" ><b><i>Читання книг Старого завіту</i></b></h3>
<p><i>Диякон:</i> Премудрість. </p>
<p><i>Читець:</i><b> З книги Виходу читання.</b></p>
<p><i>Диякон:</i> Будьмо уважні.</p>
<p>Аж ось зійшла фараонова дочка скупатися в річці, слугині ж її ходили собі край берега річки; вгледіла вона кошичок в комишах і послала рабиню, щоб узяла його. Відчинила вона його, побачила дитинку, а ось воно хлоп'ятко плаче. Змилосердилася вона над ним і каже: "Це єврейська дитинка". Каже тоді його сестра дочці фараоновій: "Хочеш, побіжу й покличу тобі мамку з єврейок, щоб вигодувала тобі дитятко?" І відповіла їй фараонова дочка: "Побіжи!" Побігла дівчина й покликала матір дитинки. І каже їй фараонова дочка: "Візьми оце дитятко та вигодуй його мені, а я дам тобі за це заплату". Взяла жінка дитятко й вигодувала його. А як дитятко виросло, привела його до фараонової дочки, і він став їй за сина. І надала йому ім'я Мойсей, кажучи, з води, мовляв, витягла я його. <i>(Вих. 2, 5-10)</i></p>
<p><b>Прокімен, Голос 4:</b></p>
<p><i>Псалом 132</i></p>
<p>Глядіть, як добре і як любо,* коли брати живуть укупі!</p>
<p><i>Стих:</i> Немов на голові найліпше миро, що на бороду стікає, на бороду Арона.</p>
<p><i>Диякон: </i>Повеліте.</p>
<p><i>Священик, держачи свічник і кадильницю і дивлячись на престол, чинить знак хреста і співає:</i></p>
<p>Премудрість, прості.</p>
<p><i>Обернувшись до народу, знову чинить знак хреста і співає:</i></p>
<p>Світло Христове просвіщає всіх.</p>
<p><i>Ми робимо три доземні поклони.</i></p>
<p><i>Читець:</i><b> З книги Йова читання.</b></p>
<p>Диякон:Будьмо уважні.</p>
<p>І сталось однієї днини, як сини та дочки його їли й пили вино в домі старшого брата свого, прийшов посланець до Іова й мовив: «Воли були у плузі, а ослиці паслись поблизу них; аж ось кинулись на них савеї і позаймали їх, а слуг мечем повитинали. І врятувавсь лиш я один, щоб сповістити тобі це». Ще говорив він, аж ось приходить другий та й каже: «Божий вогонь упав із неба і спалив овець і чабанів, пожер їх. І врятувавсь лиш я один, щоб сповістити тобі це». Ще говорив цей, аж надходить інший та й каже: «Халдеї, згуртувавши три ватаги, напали на верблюдів та й позаймали їх, а слуг мечем повитинали. І врятувавсь лиш я один, щоб сповістити тобі це». Ще говорив цей, аж приходить інший та й каже: «Сини твої та дочки трапезували й пили вино в домі свого старшого брата, аж сильний вітер подув з пустині, напер на чотири вугли дому, і дім завалився на дітей, і вони загинули. І врятувавсь лиш я один, щоб сповістити тобі це». Устав Іов, роздер на собі одежу, обстриг волосся, упав до землі, поклонивсь і мовив: «Нагим вийшов я з материнської утроби, нагим і повернусь туди. Господь дав, Господь і взяв. Нехай ім'я Господнє буде благословенне!» У всьому тому не согрішив Іов і не сказав нічого нерозважливого проти Бога. <i>(Йов. 1, 13-22)</i></p>
<p><i>Священик: </i>Мир тобі<i>.</i></p>
<p><i>Диякон:</i> Премудрість.</p>
<h3 align="center" ><b></b></h3>
<h3 align="center" ><b><i>«Нехай направиться»</i></b></h3>
<p><i>Священик від передньої сторони престолу співає:</i></p>
<p>Нехай направиться молитва моя, як кадило, перед тобою, підношення рук моїх, жертва вечірняя.</p>
<p><i>Вірні:</i><b> Нехай направиться молитва моя, як кадило, перед тобою, підношення рук моїх, жертва вечірняя.</b></p>
<p><i>Священик, стоячи з правої сторони, співає перший вірш:</i></p>
<p>Господи, візвав я до Тебе, вислухай мене. Почуй голос моління мого, коли я взиваю до Тебе.</p>
<p><i>Вірні:</i><b> Нехай направиться...</b></p>
<p><i>Священик, стоячи ззаду престолу, співає другий вірш:</i></p>
<p>Положи, Господи, охорону устам моїм і двері огороди губам моїм.</p>
<p><i>Вірні:</i> <b>Нехай направиться...</b></p>
<p><i>Священик, з лівої сторони, співає третій вірш:</i></p>
<p>Не наклони серця мого до словес лукавства, щоб вигадувати приводи для гріхів.</p>
<p><i>Вірні:</i><b> Нехай направиться...</b></p>
<p><i>Священик, з передньої сторони престолу:</i></p>
<p>Нехай направиться молитва моя, як кадило, перед тобою.</p>
<p><i>Вірні:</i><b> Підношення рук моїх, жертва вечірняя.</b></p>
<p><i>Священик кадить престол на початку і при кінці кожного вірша, який співає.</i></p>
<p><i>Коли священик співає: </i>Нехай направиться...,<i> Вірні моляться навколішках; коли ж співають Вірні, священик зі служачими у святилищі стають на коліна, молячись.</i></p>
<p><i>По закінченні робимо три доземні поклони.</i></p>
<p><i>Якщо є празник святого, або храмове свято припаде в посні дні, тоді диякон або священик мовить: </i>Будьмо уважні,<i> а читець – прокімен апостола. Тоді читається Апостол, співається </i>Алилуя <i>читається Євангеліє.</i></p>
<h3 align="center" ><b>Євангеліє</b></h3>
<p><i>Священик бере Євангелію, виходить перед св. двері, стає на незначній відстані перед ними на солеї, кладе Євангелію на аналой і читає її, обернений до людей. </i></p>
<p><i>Диякон:</i> І щоб удостоїтися нам вислухати святого Євангелія, Господа Бога молім.</p>
<p><i>Вірні:</i> Господи, помилуй <i>(3 р.).</i></p>
<p><i>Диякон:</i> Премудрість, прості, вислухаймо святого Євангелія.</p>
<p><i>Священик:</i> Мир всім!</p>
<p><i>Вірні:</i> І духові твоєму.</p>
<p><i>Священик:</i> Від Матея святого Євангелія читання.</p>
<p><i>Вірні:</i> Слава тобі, Господи, слава тобі.</p>
<p><i>Диякон:</i> Будьмо уважні.</p>
<p><i>Священик сам читає Євангеліє:</i> </p>
<p>А про той день і годину ніхто не знає, ані ангели небесні, – лише один Отець. Як було за днів Ноя, так буде й за днів Сина Чоловічого. Бо як за днів перед потопом, їли й пили, женилися та віддавались аж до дня, коли Ной увійшов у ковчег, і ніхто не знав нічого, аж поки не прийшов потоп і забрав усіх, – так буде й прихід Сина Чоловічого. Тоді з двох, що будуть у полі, одного візьмуть, другий залишиться. Дві молотимуть на жорнах: одну візьмуть, друга залишиться. Чувайте отже, бо не знаєте, якого дня Господь ваш прийде. Знайте те, що коли б господар відав, у яку сторожу прийде злодій, пильнував би він і не дав би підкопати свого дому. Тому й ви будьте готові, бо Син Чоловічий прийде тієї години, що про неї ви й не думаєте. Котрий є вірним та мудрим слугою, що його пан настановив над челяддю своєю давати їм поживу своєчасно? Щасливий той слуга, як його пан, повернувшися, знайде його при роботі. Істинно кажу вам, що він поставить його над усім своїм маєтком. Коли ж той злий слуга скаже в своєму серці: Мій пан бариться, – та й почне бити своїх товаришів-слуг, їсти та пити з п'яницями, – то прийде пан того слуги за дня, якого він не сподівається, і за години, якої він не знає, та й розітне його надвоє і долю його з лицемірами покладе. Там буде плач і скрегіт зубів”. “Тоді Небесне Царство буде подібне до десятьох дів, що взяли свої лямпи й вийшли назустріч молодому. П'ять з них були нерозумні, а п'ять мудрі. Нерозумні взяли з собою світичі, та не взяли оливи з собою. Мудрі ж узяли в посудинках оливу. Через те, що молодий був забарився, всі задрімали й поснули. Та опівночі крик залунав: Ось молодий! Виходьте йому назустріч! Схопились тоді всі ті діви й приготували свої світичі. А нерозумні мовлять до мудрих: Дайте нам вашої оливи, бо наші світичі гаснуть. Мудрі ж у відповідь їм кажуть: Щоб часом і нам, і вам не забракло – підіть краще до продавців та й купіть собі. І от як вони пішли купувати, прибув молодий, і ті, що були готові, ввійшли з ним у весільний покій, і замкнулись двері. Нарешті приходять також інші діви й кажуть: Господи, Господи, відчини нам! А він у відповідь їм мовить: Істинно кажу вам: Я вас не знаю. Чувайте, отже, не знаєте бо ні дня, ні години. І немов той чоловік, що, пускаючись у дорогу, прикликав своїх слуг і передав їм своє майно. Одному він дав п'ять талантів, другому – два, а третьому один, кожному за його здібністю, і від'їхав. Той, що взяв п'ять талантів, негайно пішов і орудував ними, і придбав других п'ять талантів. Так само і той, що взяв два, також придбав два других. А той, що взяв лише один, пішов, викопав у землі яму та й сховав гроші пана свого. По довгім часі приходить пан слуг тих і зводить з ними обрахунок. Приступив той, що узяв був п'ять талантів, і приніс других п'ять талантів: Мій пане, – каже, – ти мені дав п'ять талантів, – ось я придбав других п'ять талантів. Сказав до нього його пан: Гаразд, слуго добрий і вірний. У малому ти був вірний, поставлю тебе над великим. Увійди в радість пана твого. Приступив і той, що взяв був два таланти та й каже: Пане; два таланти передав ти мені. Ось других два я придбав. Сказав до нього пан його: Гаразд, слуго добрий і вірний! У малому був ти вірний, поставлю тебе над великим. Увійди в радість твого пана. Приступив і той, що взяв був лише один талант, і каже: Пане, знав я тебе, що ти жорстокий чоловік: пожинаєш, де не сіяв, і визбируєш, де ти не розсипав. Тому, зо страху, я пішов і закопав талант твій у землю. Ось він – маєш твоє. Озвався його пан і каже до нього: Лукавий слуго й лінивий! Ти знав, що я пожинаю, де не сіяв, і визбирую, де я не розсипав. Тож треба було тобі віддати мої гроші торгівцям, і я, повернувшись, забрав би своє з відсотками. Візьміть, отже, талант від нього й дайте тому, хто має їх десять. Бо кожному, хто має, додасться, і він матиме над міру; а в того, хто не має, заберуть і те, що має. А нікчемного слугу того викиньте в темряву кромішню. Там буде плач і скрегіт зубів. Якже прийде Син Чоловічий у своїй славі, й ангели всі з ним, тоді він сяде на престолі своєї слави. І зберуться перед ним усі народи, і він відлучить їх одних від одних, як пастух відлучує овець від козлів; і поставить овець праворуч себе, а козлів ліворуч. Тоді цар скаже тим, що праворуч нього: Прийдіть, благословенні Отця мого, візьміть у спадщину Царство, що було приготоване вам від створення світу. Бо я голодував, і ви дали мені їсти; мав спрагу, і ви мене напоїли; чужинцем був, і ви мене прийняли; нагий, і ви мене одягли; хворий, і ви навідались до мене; у тюрмі був, і ви прийшли до мене. Тоді озвуться праведні до нього: Господи, коли ми бачили тебе голодним і нагодували, спрагненим і напоїли? Коли ми бачили тебе чужинцем і прийняли, або нагим і одягнули? Коли ми бачили тебе недужим чи в тюрмі й прийшли до тебе? А цар, відповідаючи їм, скаже: Істинно кажу вам: усе, що ви зробили одному з моїх братів найменших – ви мені зробили. Тоді скаже й тим, що ліворуч: Ідіть від мене геть, прокляті, в вогонь вічний, приготований дияволові й ангелам його; бо голодував я, і ви не дали мені їсти; мав спрагу, і ви мене не напоїли; був чужинцем, і ви мене не прийняли; нагим, і ви мене не одягнули; недужим і в тюрмі, і не навідались до мене. Тоді озвуться і ті, кажучи: Господи, коли ми бачили тебе голодним або спраглим, чужинцем або нагим, недужим або в тюрмі, і тобі не послужили? А він відповість їм: Істинно кажу вам: те, чого ви не зробили одному з моїх братів найменших – мені також ви того не зробили. І підуть ті на вічну кару, а праведники – на життя вічне”. Якже Ісус скінчив усі ці слова, сказав до своїх учнів: “Ви знаєте, що через два дні буде Пасха й Син Чоловічий буде виданий на розп'яття”.<i> (Мт. зач. 102; 24, 36-26, 2)</i></p>
<p><i>Вірні:</i> Слава тобі, Господи, слава тобі.</p>
<h3 align="center" ><b><i>Єктенія усильного благання</i></b></h3>
<p><i>Диякон:</i> Промовмо всі з усієї душі і з усієї мислі нашої промовмо. </p>
<p><i>Вірні:</i><b> Господи, помилуй.</b></p>
<p>Господи вседержителю, Боже отців наших, молимось Тобі, вислухай і помилуй.</p>
<p><i>Вірні:</i><b> Господи, помилуй.</b></p>
<p>Помилуй нас, Боже, по великій милості твоїй, молимось Тобі, вислухай і помилуй.</p>
<p><i>Вірні:</i><b> Господи, помилуй <i>(3).</i></b></p>
<p><b><i>Молитви усильного благання</i></b></p>
<p>Господи Боже наш, усильне це моління прийми від рабів твоїх і помилуй нас по множеству милости Твоєї, і щедроти твої зішли на нас і на всіх людей твоїх, що очікують від Тебе багатої милости.</p>
<p><i>Диякон: </i>Ще молимось за святішого вселенського архиєрея <i>(ім’я),</i> папу Римського, і за блаженнішого патріярха нашого <i>(ім’я),</i> і за преосвященнішого архиєпископа й митрополита нашого Кир <i>(ім’я), </i>боголюбивого єпископа нашого Кир <i>(ім‘я), </i>[<i>у монастирях:</i> за всечесніших отців наших, архимандрита <i>(ім’я)</i>, протоігумена <i>(ім’я),</i> ігумена <i>(ім’я)</i>]<i>,</i> за тих, що служать і послужили у святім храмі цім (у святій обителі цій), і за отців наших духовних, і всю во Христі братію нашу.</p>
<p><i>Вірні, на кожне прошення: </i><b>Господи, помилуй </b><i>(3).</i></p>
<p><i>Диякон: </i>Ще молимось за Богом бережений народ наш, за правління і за все військо.</p>
<p><i>Диякон: </i>Ще молимось за предстоячих людей, що очікують від Тебе великої й багатої милости, за тих, що творять нам милостиню, і за всіх православних християн.</p>
<p><i>Священик:</i> Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Вірні:</i><b> Амінь.</b></p>
<h3 align="center" ><b><i>Єктенія за оглашенних</i></b></h3>
<p>Помоліться, оглашенні, Господеві. </p>
<p><i>Вірні, на кожне прошення:</i><b> Господи, помилуй.</b></p>
<p>Вірні, за оглашенних помолімся, щоб Господь помилував їх.</p>
<p>Огласив їх словом істини. Відкрив їм Євангеліє правди.</p>
<p>Приєднав їх до святої своєї соборної й апостольської Церкви.</p>
<p>Спаси, помилуй, заступи й охорони їх, Боже, Твоєю благодаттю.</p>
<p>Оглашенні, голови ваші Господеві приклоніть.</p>
<p><b><i>Вірні:</i> Тобі, Господи.</b></p>
<p><b><i>Молитва за оглашенних</i></b></p>
<p><i>Священик:</i> Боже, Боже наш, создателю і створителю всього, що хочеш, щоб усі спаслися і прийшли до розуміння істини. Споглянь на твоїх рабів оглашенних і ізбав їх від давньої омани і підступу супротивного, і призови їх до вічного життя, просвіщаючи їх душі і тіла, і приєднуючи їх до словесного твого стада, яке ім’ям твоїм святим називається.</p>
<p>Щоб і вони з нами славили пречесне й величне ім’я Твоє, Отця, і Сина, і Святого Духа, нині і повсякчас, і на віки віків.</p>
<p><i>Вірні:</i><b> Амінь.</b></p>
<p><i>Диякон:</i> Всі оглашенні, вийдіть; оглашенні, вийдіть; всі оглашенні, вийдіть, щоб ніхто з оглашенних не залишився, тільки вірні, ще і ще в мирі Господеві помолімся.</p>
<p><i>Вірні:</i><b> Господи, помилуй.</b></p>
<p><i>Це кажеться тільки до середи четвертого тижня посту; від того дня, коли священик виголосить: </i>Щоб і вони з нами славили...,<i> диякон мовить і ці прошення:</i></p>
<h3 align="center" ><b><i>Єктенія за тих, що готуються до хрещення</i></b></h3>
<p>Всі оглашенні, вийдіть; оглашенні, вийдіть; всі, що до просвіщення, приступіть: помоліться ви, що до просвіщення.</p>
<p><i>Вірні, на кожне прошення</i>: <b>Господи, помилуй.</b></p>
<p>Вірні, за братів, що до святого просвіщення готуються, і спасення їх, Господеві помолімся.</p>
<p>Щоб Господь Бог наш утвердив їх і укріпив.</p>
<p>Просвітив їх просвіщенням розуму і благочестя.</p>
<p>Сподобив їх у належну пору купелі зновубуття, відпущення гріхів і одежі нетління.</p>
<p>Новородив їх водою і духом.</p>
<p>Дарував їм звершення віри.</p>
<p>Приєднав їх до святого свого і вибраного стада.</p>
<p>Спаси, помилуй, заступи і охорони їх, Боже, Твоєю благодаттю.</p>
<p>Ви, що до просвіщення, голови ваші Господеві приклоніть.</p>
<p><i>Вірні:</i><b> Тобі, Господи.</b></p>
<p><b><i>Молитва за тих, що готуються до святого просвіщення</i></b></p>
<p><i>Священик:</i> Яви, Владико, лице Твоє на тих, що готуються до святого просвіщення і прагнуть стрясти гріховну скверну, озори їх помисел, упевни їх у вірі, утверди в надії, соверши в любові, вчини чесними членами Христа твого, що дав себе як ізбавління за душі наші.</p>
<p>Бо Ти єси просвіщення наше, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Вірні:</i><b> Амінь.</b></p>
<p><i>Диякон:</i> Всі, що до просвіщення, вийдіть; ви, що до просвіщення, вийдіть; всі оглашенні, вийдіть, щоб ніхто з оглашенних не залишився, тільки вірні, ще і ще в мирі Господеві помолімся.</p>
<p><i>Вірні: </i><b>Господи, помилуй</b><i>.</i></p>
<p><b><i>Перша молитва за вірних</i></b></p>
<p>Боже великий і хвальний, що животворящою смертю Христа твого переставив нас від тління в нетління, Ти визволь усі наші почуття від пристрасного умертвіння, поставивши їм за доброго провідника внутрішню розсудливість; і око, отже, нехай не пристане ні на який погляд лукавий, а слух нехай буде замкнений для пустих слів, язик же нехай очиститься від слів непристойних; очисть же наші губи, що хвалять Тебе, Господи; учини, щоб руки наші здержувалися від злих учинків, а діяли тільки те, що добровгодне Тобі, утверджуючи всі наші члени і мислі благодаттю Твоєю.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p><i>Диякон:</i> Премудрість.</p>
<p><i>Священик:</i> Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків.</p>
<p><i>Вірні:</i><b> Амінь.</b></p>
<p><i>Диякон:</i> Ще і ще в мирі Господеві помолімся.</p>
<p><i>Вірні:</i><b> Господи, помилуй.</b></p>
<p><b><i>Друга молитва за вірних</i></b></p>
<p>Владико святий, преблагий, молимо Тебе, багатого в милості, милостивий будь нам, грішним; і сотвори нас достойними прийняти єдинородного твого Сина і Бога нашого, царя слави. Ось бо пречисте його тіло і животворяща кров, що в цей час входять у невидимому супроводі множества воїнства небесного, мають предложитися на цій тайній трапезі, а їх причастя неосудно нам даруй, щоб ми, осяяні ними мисленним оком, стали синами світла і дня.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p><i>Диякон:</i> Премудрість.</p>
<p><i>Священик:</i> За даром Христа твого, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків.</p>
<p><i>Вірні:</i> <b>Амінь.</b></p>
<h3 align="center" ><b><i>«Нині сили»</i></b></h3>
<p><b>Нині сили небесні з нами невидимо служать: ось бо входить цар слави, ось жертва тайна совершенна супроводиться у славі. З вірою і любов’ю приступім, щоб нам причасниками життя вічного бути. Алилуя, алилуя, алилуя.</b></p>
<p><i>Диякон кадить, а відтак разом зі священиком мовлять:</i> Нині сили небесні... <i>тричі.</i></p>
<p><i>Тоді творять вхід із передшеосвяченими дарами, не мовлячи нічого. По вході робимо три доземні поклони.</i></p>
<p><b></b></p>
<h3 align="center" ><b><i>Прохальна єктенія</i></b></h3>
<p><i>Диякон:</i> Сповнім вечірню молитву нашу Господеві.</p>
<p><i>Вірні, на кожне прошення:</i><b> Господи, помилуй.</b></p>
<p>За предложені і передшеосвячені чесні дари Господеві помолімся.</p>
<p>Щоб чоловіколюбець Бог наш, прийнявши їх у святий, і пренебесний, і мисленний свій жертовник, як приємний запах духовний, зіслав нам божественну благодать і дар Святого Духа, помолімся. </p>
<p>Щоб ізбавитися нам від усякої скорби, гніву й нужди, Господеві помолімся.</p>
<p><b><i>Молитва по поставленні святих таїн</i></b></p>
<p><i>Священик:</i> Боже невимовних і невидимих таїн, у Тебе є сховані скарби премудрости й розуму; Ти відкрив нам служіння цій служби і з-за багатого твого чоловіколюбія поставив нас, грішних, приносити Тобі дари й жертви за наші гріхи і людські невідання. Ти сам, невидимий царю, що твориш діла великі й недослідні, славні й надзвичайні, яким немає числа, споглянь на нас, недостойних рабів твоїх, що стоять перед цим святим жертовником, як перед херувимським твоїм престолом, на якому єдинородний твій Син і Бог наш спочиває під страшними таїнствами, що лежать перед нами.</p>
<p>Визволивши і нас, і вірних людей твоїх від усякої нечистоти, освяти душі і тіла всіх нас освяченням невід’ємним, щоб ми з чистим сумлінням, з незасоромленим лицем, з просвіченим серцем причащаючися цих божественних святощів і оживотворювані ними, з’єдналися з самим Христом твоїм, істинним Богом нашим, що сказав: Хто їсть моє тіло і хто п’є мою кров, у мені перебуває і я в ньому; щоб ми, як поселиться і житиме в нас Слово Твоє, Господи, стали храмом пресвятого й поклоняємого твого Духа, визволені від усякого диявольського підступу, що доконується ділом, або словом, або помислом, і одержали обіцяні нам блага, з усіма святими твоїми, що від віку Тобі благоугодні були.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p>Вечора всього звершеного, святого, мирного й безгрішного у Господа просім.</p>
<p><b><i>Вірні, на кожне прошенення:</i></b><b>Подай, Господи.</b></p>
<p>Ангела миру, вірного наставника, хоронителя душ і тілес наших у Господа просім.</p>
<p>Прощення й відпущення гріхів і прогрішень наших у Господа просім.</p>
<p>Доброго й пожиточного душам нашим і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболісної, бездоганної, мирної, і доброго одвіту на страшнім судищі Христовім просім.</p>
<p>Єдність віри і причастя Святого Духа випросивши, самі себе, і один одного, і все життя наше Христу Богові віддаймо. </p>
<p><i>Вірні:</i><b> Тобі, Господи.</b></p>
<h3 align="center" ><b><i>«Отче наш»</i></b></h3>
<p><i>Священик:</i> І сподоби нас, Владико, зі сміливістю, неосудно сміти призивати Тебе, небесного Бога Отця, і мовити:</p>
<p><i>Вірні:</i><b> Отче наш, що єси на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</b></p>
<p><i>Священик:</i> Бо Твоє єсть царство, і сила, і слава, Отця, і Сина, і Святого Духа, нині і повсякчас і на віки віків.</p>
<p><i>Вірні:</i><b> Амінь.</b></p>
<p><i>Священик:</i> Мир всім.</p>
<p><i>Вірні:</i><b> І духові твоєму.</b></p>
<p><i>Диякон:</i> Голови ваші Господові приклоніть.</p>
<p><i>Вірні:</i><b> Тобі, Господи.</b></p>
<p><i>Священик:</i> Боже, єдиний благий і милосердний, що живеш на висотах і споглядаєш на смиренних, споглянь милосердним оком на всіх людей твоїх, і захорони їх, і сподоби всіх нас неосудно причаститися цих твоїх животворящих таїн, бо перед тобою ми схилили свої голови, очікуючи від Тебе багатої милости.</p>
<p>Благодаттю, і щедротами, і чоловіколюбієм єдинородного Сина твого, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків.</p>
<p><i>Вірні:</i><b> Амінь.</b></p>
<p><i>Священик:</i> Зглянься, Господи Ісусе Христе, Боже наш, від святого жилища твого і від престолу слави царства твого і прийди, щоб освятити нас, Ти, що вгорі з Отцем сидиш і тут з нами невидимо перебуваєш, і сподоби нас могутньою Твоєю рукою подіти нам пречисте Твоє тіло і чесну кров, а через нас усім людям.</p>
<p><i>Священик і диякон поклоняються тричі, мовлячи:</i></p>
<p>Боже, милостивий будь мені, грішному.</p>
<h3 align="center" ><b><i>Причастя</i></b></h3>
<p><i>Диякон:</i> Будьмо уважні,</p>
<p><i>Священик:</i> Передшеосвячене святеє святим.</p>
<p><i>Вірні:</i><b> Єдин свят, єдин Господь, Ісус Христос, на славу Бога Отця. Амінь.</b></p>
<p><i>Причасний:</i><b> Споживіте і збагніте, що благий Господь. Алилуя, алилуя, алилуя.</b></p>
<p><i>(Якщо читалося Апостол і Євангеліє празника або святого, співається і його причасний).</i></p>
<p><b><i>Молитва приготування до святого причастя</i></b></p>
<p>Вірую, Господи, і ісповідую, що Ти єси воістину Христос, Син Бога живого, що прийшов у світ грішників спасти, з яких перший (перша) я.</p>
<p>Вечері Твоєї тайної днесь, Сину Божий, мене причасника (причасницю) прийми, бо ворогам твоїм тайни не повім і поцілунку не дам Тобі, як Юда, але, як розбійник, сповідаюся Тобі:</p>
<p>Пом’яни мене, Господи, коли прийдеш, у царстві твоїм.</p>
<p>Пом’яни мене, Владико, коли прийдеш, у царстві твоїм.</p>
<p>Пом’яни мене, Святий, коли прийдеш, у царстві твоїм.</p>
<p>Нехай не на суд і не в осудження буде мені причастя святих твоїх таїн, Господи, а на зцілення душі і тіла.</p>
<p>Боже, милостивий будь мені, грішному (грішній).</p>
<p>Боже, очисти мої гріхи і помилуй мене.</p>
<p>Без числа нагрішив (нагрішила) я, Господи, прости мені.</p>
<p><i>Диякон, узявши чашу і обернувшись до людей, мовить: </i>Приступіте<i>.</i></p>
<p><i>Вірні: </i><b>Благословлю Господа на всякий час. Алилуя.</b></p>
<p><i>Причастя вірних відбувається, як на Літургії Івана Золотоустого.</i></p>
<p><i>Священик, причащаючи, мовить:</i> Чесного, і пресвятого, і пречистого тіла Господа, і Бога, і Спаса нашого Ісуса Христа причащається раб Божий (раба Божа) <i>(ім’я),</i> на відпущення гріхів своїх і на життя вічне. Амінь.</p>
<p><i>Після обкадження дарів священик, узявши чашу і обернувшись до людей, мовить:</i></p>
<p>Благословен Бог, що просвічує й освячує нас.</p>
<p>Завжди, нині і повсякчас, і на віки віків.</p>
<p><i>І відносить святе до проскомидійника.</i></p>
<p><i>Вірні:</i> <b>Амінь. Благодаримо Тебе, Христе Боже наш, що сподобив єси нас бути причасниками твого пречистого тіла і Твоєї чесної крови, пролитої за ввесь світ, на відпущення гріхів – таїнства твого промислу. Алилуя, алилуя, алилуя.</b></p>
<h3 align="center" ><b><i>Благодарна єктенія</i></b></h3>
<p><i>Диякон:</i> Прості, прийнявши божественних, святих, пречистих, безсмертних, небесних і животворящих, страшних Христових таїн, достойно благодарім Господа.</p>
<p><i>Вірні:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Вірні:</i><b> Господи, помилуй.</b></p>
<p>Вечір весь звершений, святий, мирний і безгрішний випросивши, самі себе, і один одного, і все життя наше Христу Богові віддаймо.</p>
<p><i>Вірні:</i><b> Тобі Господи.</b></p>
<p><b><i>Молитва благодарення</i></b></p>
<p><i>Священик:</i> Благодаримо Тебе, Спаса всіх Бога, за всі блага, які Ти подав нам, і за причастя святого тіла і крови Христа твого, і молимось до Тебе, Владико чоловіколюбче: Захорони нас під покровом крил твоїх, і дай нам аж до останнього нашого віддиху достойно причащатися твоїх святощів, на просвічення душі і тіла, у насліддя небесного царства.</p>
<p>Бо Ти єси освячення наше і Тобі славу возсилаємо, Отцю, і Сину, і Святому Духові, нині і повсякчас, і на віки віків. </p>
<p><i>Вірні:</i><b> Амінь.</b></p>
<p><i>Священик:</i> В мирі вийдім. </p>
<p><i>Вірні:</i><b> В імені Господнім. </b></p>
<p><i>Диякон:</i> Господеві помолімся. </p>
<p><i>Вірні:</i><b> Господи, помилуй.</b></p>
<h3 align="center" ><b><i>Заамвонна молитва</i></b></h3>
<p><i>Священик:</i> Владико вседержителю, Ти всю твар премудрістю створив і невимовним твоїм промислом і великою благістю ввів нас у ці священні дні на очищення душ і тілес, на здержання пристрастей, для надії воскресення.</p>
<p>Ти в сорока днях вручив скрижалі, Богом писані письмена, угодникові Твоєму Мойсеєві.</p>
<p>Подай і нам, благий, добрим подвигом подвизатися, час посту завершити, віру неподільну зберегти, голови невидимих зміїв сокрушити, і переможцями гріха явитись, і неосудно достигнути поклонитися святому воскресенню.</p>
<p>Бо благословилося і прославилося пречесне й величне ім’я Твоє, Отця, і Сина, і Святого Духа, нині і повсякчас, і на віки віків.</p>
<p><i>Вірні:</i><b> Амінь. Будь ім’я Господнє благословенне від нині і до віку </b><i>(3)</i></p>
<p><i>Священик роздає людям антидор.</i></p>
<h3 align="center" ><b><i>Псалом 33</i></b></h3>
<p>Благословлю Господа на всякий час, завжди хвала його в устах моїх.</p>
<p>У Господі похвалиться душа моя, нехай почують лагідні і возвеселяться.</p>
<p>Возвеличте Господа зо мною, і вознесімо ім’я його вкупі.</p>
<p>Я шукав Господа, і він вислухав мене, і від усіх скорбот моїх ізбавив мене.</p>
<p>Приступіть до нього і просвітіться, і лиця ваші не постидаються.</p>
<p>Оцей убогий візвав, і Господь вислухав його, і від усіх скорбот його спас його.</p>
<p>Ополчиться ангел Господень навкруг тих, що бояться його, і ізбавить їх.</p>
<p>Вкусіте і видіте, що благий Господь; блажен муж, що уповає на нього.</p>
<p>Бійтеся Господа, всі святії його, бо нема недостатку в тих, що бояться його.</p>
<p>Багаті збідніли і зголодніли, а тим, що шукають Господа, не забракне ніякого добра.</p>
<p>Прийдіте, чада, послухайте мене, страху Господнього навчу вас.</p>
<p>Хто є той чоловік, що люблячи життя, бажає видіти дні благі?</p>
<p>Стримай язик твій від зла і губи твої, щоб не говорити лести.</p>
<p>Відхилися від зла і твори добро, шукай миру і біжи за ним.</p>
<p>Очі Господні на праведних, а уші його на молитву їх.</p>
<p>Лице ж Господнє проти тих, що творять зло, щоб викоренити з землі пам’ять їх.</p>
<p>Візвали праведні і Господь вислухав їх, і від усіх скорбот їх ізбавив їх.</p>
<p>Близький Господь до сокрушених серцем, і смиренних духом спасе.</p>
<p>Багато скорбот у праведних, і від усіх них ізбавить їх Господь.</p>
<p>Охороняє Господь усі кості їх, ні одна з них не сокрушиться.</p>
<p>Смерть грішників люта, і ті, що ненавидять праведного, згрішать.</p>
<p>Ізбавить Господь душі рабів своїх, і не згрішать усі, що уповають на нього.</p>
<p><b><i>Молитва на споживання святих дарів</i></b></p>
<p>Господи Боже наш, що ввів нас у ці священні дні і зробив нас причасниками страшних твоїх таїн, приєднай нас до твого словесного стада і вчини нас наслідниками твого царства, нині і повсякчас, і на віки віків. Амінь.</p>
<h3 align="center" ><b><i>Відпуст</i></b></h3>
<p>Благословення Господнє на вас, того благодаттю і чоловіколюбієм, завжди, нині і повсякчас, і на віки віків.</p>
<p><i>Вірні: </i><b>Амінь.</b></p>
<p><i>Диякон:</i> Премудрість.</p>
<p><i>Вірні:</i><b> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</b></p>
<p><i>Священик:</i> Слава Тобі, Христе Боже, уповання наше, слава Тобі.</p>
<p><i>Вірні:</i><b> Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <i>(3). </i>Благослови.</b></p>
<p>Господь, що гряде на вольную страсть спасення нашого ради, Христос істинний Бог наш, молитвами пречистої своєї Матері, святих славних і всехвальних апостолів, во святих отця нашого Григорія Двоєслова, папи Римського, святих праведних богоотців Йоакима й Анни, і всіх святих, помилує і спасе нас, як благий і чоловіколюбець.</p>
<p><i>Вірні: </i><b>Амінь.</b></p>