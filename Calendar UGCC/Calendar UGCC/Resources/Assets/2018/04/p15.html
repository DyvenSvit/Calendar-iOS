Поставив Ти нас в скинії Твоїй, Господи, відкрив Єси нам житло Твоє Святе, вклавши в уста наші пісню переможну. Звеселив Ти нас пречистим і пресвятим Тілом Твоїм, напоїв Ти нас з вічного джерела Твого, яке тече з Пречистого і Животворчого ребра Твого, його ж побачивши, відчувши, і поклоняючись апостол Тома голосно вигукнув: «Господь мій і Бог мій». І що воздамо Тобі, Владико, за все, що дав Єси нам? Тож Сам Ти, владущий Владарю всіх, ієреїв наших, що у вірі православній живуть, зодягни істиною, людей предстоячих, в мирі збережи, язики лукаві впокори, братів наших із полону поверни, і світ Твій умири, Боже Спасителю наш. Бо Тобі належить усяка слава, честь, благодарення і поклоніння, з Предвічним Твоїм Отцем, і Пресвятим, і Животворящим Твоїм Духом, нині і повсякчас і на віки віків. <i>(Заамвонна молитва у неділю про св. Тому)</i>