<!-- ICON -->
<div class="icovita">
	<a href="../icons/0120-ivan-hrestitel-1200.jpg" 
	 data-lightbox="0120-ivan-hrestitel-1200" 
	 data-title='"Іван Хреститель" 2 пол 17 ст Музей народної архітектури в Сяноку'>
		<img src="../icons/0120-ivan-hrestitel-300h.jpg" />
	</a>
	<div class="icotitle">
		"Іван Хреститель" 2 пол 17 ст Музей народної архітектури в Сяноку
		<a href="http://icon.org.ua/gallery/ivan-hrestitel/" target="_blank">icon.org.ua</a>
	</div>
</div>
<!-- /ICON -->
<p><b>Собор святого славного пророка і Предтечі Йоана Хрестителя</b>
<p><i>Тропар, гл.2:</i> Пророче, предтече, пустинний жителю, божественний почувши голос Отчий, Сина і Господа хрестити сподобився ти і Святого Духа очевидцем бувши, всім проповідував хрещення покаяння і нам випроси відпущення гріхів, щоб за молитвами твоїми прийняли ми від Христа Бога велику милість. 
<p><i>Кондак, гл. 6:</i> Твого приходу у плоті злякався Йордан і зі страхом повернувся; а Йоан сповняючи пророче служіння боязко укрився, ангельські чини злякалися, бачивши як ти у хвилях хрестився тілесно і всі в темряві сущі, озорилися оспівуючи тебе, що явився і просвітив усе. 
<p>Свята Церква кілька разів у році вшановує пам’ять цього великого святого, про якого сам Спаситель сказав так: “Істинно кажу вам, що між народженими від жінок не було більшого від Йоана Хрестителя” (Мт. 11, 11). І справді, “Йоан гідний того, щоб сам Спаситель свідчив про нього” (св. Августин), бо “великий Йоан превосходить усіх, він вищий від пророків, більший від патріярхів, а хто б з людей не народився у цім світі, той менший від Йоана” (св. Амвросій), і “дивний є той, хто, будучи чоловіком, більший святістю за ангелів” (св. Йоан Золотоустий). Церква вшановує пам’ять зачаття святого Йоана Предтечі 23 вересня, різдва – 24 червня, усікновення – 29 серпня, віднайдення Чесної Голови (перше і друге) 24 лютого і (третє) 25 травня. У цій книзі ми зібрали описи всіх тих торжеств у двох днях, так, у день 24 червня подаємо житіє святого Йоана Хрестителя від народження до хрещення Ісуса Христа, а в день 29 серпня – усікновення та історію віднайдення його святих мощей. <p>Нинішній празник називається Собор. Від найдавніших часів у цей день вірні збиралися громадою у церкві, щоб ушанувати пам’ять пророка і Предтечі Йоана. Над Йорданом стояла величава Богоявленська церква; в Севастії, де, згідно з переданням, поховані були мощі св. Йоана, в Антіохії, де хоронилася його права рука, перенесена опісля до Царгорода (29 серпня), і по всіх усюдах народ в молитвах своїх величав Господа, котрий прославив святого Хрестителя. Тому-то день цей через велелюдне зібрання вірних називається Собором. 
<p>__________<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 