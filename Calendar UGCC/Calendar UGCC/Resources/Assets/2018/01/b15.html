<p><b><i>Перший антифон повсякденний</i></b></p>
<p>Благо є сповідуватися Господові і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 4:</i> Готуйся, Завулоне, красуйся, Нефталіме, * Йордане ріко, стань, * радісно прийми Владику, що йде хреститися. * Веселися, Адаме, з праматір’ю, * не скривайтесь, як колись у раю, * бо той, що бачив вас нагими, явився, * щоб зодягнути в первісну одежу. * Христос явився, хотячи оновити всю твар.</p>
<p>Слава, і нині: <i>Кондак, глас 4:</i> У струях днесь Йординових був Господь, * каже Йоанові: * Не бійся мене хрестити, * я бо прийшов спасти Адама первозданного.</p>
<p><i>Прокімен, глас 4:-</i> Ти твориш ангелами своїми духи і слугами своїми палаючий вогонь <i>(Пс. 103,4).</i></p>
<p><i>Стих:</i> Благослови, душе моя, Господа;</p>
<p>Господи, Боже мій, Ти дуже величній <i>(Пс. 103,1).</i></p>
<p>__________</p>
<p><i>Апостол: Як. 53 зач.</i></p>
<p><b>Послання Апостола Якова 2, 14-26.</b>
<p><i>14</i>. Браття, яка користь, коли хто каже, що має віру, але діл не має? Чи може його спасти віра? <i>15</i>. Коли брат або сестра будуть нагі й не матимуть куска хліба <i>16</i>. і коли хто до них скаже: ідіть собі з миром, грійтеся та годуйтесь, але не дасть їм необхідного для тіла, то що їм з того? <i>17</i>. Так само й віра, коли не має діл, мертва сама в собі. <i>18</i>. Та хтось скаже: ти маєш віру, а я маю діла; покажи мені твою віру без діл, і я тобі покажу моїми ділами мою віру.
<p><i>19</i>. Ти віруєш, що Бог один? – Добре робиш. І біси вірують, та тремтять. <i>20</i>. Хочеш знати, безумний чоловіче, що віра без діл не приносить плоду? <i>21</i>. Чи ж не ділами був оправданий Авраам наш батько, коли приніс на жертовник Ісаака, свого сина? <i>22</i>. Бачиш, що віра співдіяла з його ділами і його віра удосконалилася ділами. <i>23</i>.  Так здійснилося Писання, яке каже: Авраам повірив Богові, і це зараховано йому за праведність, і він був названий приятелем Божим. <i>24</i>. Ви бачите, що чоловік оправдується ділами, не тільки вірою. <i>25</i>. Так само й Рахав, блудниця, чи ж не ділами оправдалася, прийнявши посланців і випустивши їх іншим шляхом?
<p><i>26</i>. Як тіло без душі мертве, так само й віра без діл мертва.
<p>__________</p>
<p><i>Алилуя, глас 5:</i> Хваліте Господа, всі ангели його, хваліте його, всі сили його <i>(Пс. 148,2).</i></p>
<p><i>Стих:</i> Бо він сказав і сталося, він повелів і створилося <i>(Пс. 148,5).</i></p>
<p>__________</p>
<p><i>Євангеліє: Мр. 48 зач.</i></p>
<p><b>Євангеліє від Марка 10, 46-52.</b>
<p><i>46</i>. Того часу, як Ісус виходив з Єрихону, син Тимея – Вартимей, сліпий жебрак, сидів край дороги. <i>47</i>. Довідавшися, що то Ісус з Назарету, закричав він, кажучи:
<p>– Сину Давидів, Ісусе, змилуйся надо мною!
<p><i>48</i>. Багато хто сварив його, щоб мовчав, та він кричав ще більше:
<p>– Сину Давидів, змилуйся надо мною!
<p><i>49</i>. Ісус спинивсь і каже:
<p>– Покличте його!
<p>Кличуть, отже, сліпого й говорять до нього:
<p>– Бадьорися! Устань, він кличе тебе.
<p><i>50</i>. Тоді він, скинувши верхню одежу, скочив і підійшов до Ісуса. <i>51</i>. Ісус, звернувшись до нього, каже:
<p>– Що хочеш, щоб я зробив тобі?
<p>Сліпий йому каже:
<p>– Учителю мій – щоб я прозрів!
<p><i>52</i>. Сказав Ісус до нього:
<p>– Іди, віра твоя спасла тебе.
<p>І негайно прозрів той, і пішов дорогою за ним.
<p>__________</p>
<p><i>Причасний:</i> Ти твориш ангелами своїми духи і слугами своїми палаючий вогонь <i>(Пс. 103,4).</i> Алилуя, <i>тричі.</i></p>
<p>&nbsp;<hr />
<p><b>Як. 2, 14–26. «Віра, коли діл не має, мертва сама в собі»</b>
<p>Безперечно, наші діла – вияв нашої віри, але ми дуже часто розмежовуємо своє щоденне життя і наші взаємини з Господом. Апостол у різний спосіб пов’язує віру людини з її ділами, життям, показує залежність одного від другого.
<p>Щобільше, можна говорити не лише про зв’язок, а про прогресію: коли зростає наша віра в Бога, коли поглиблюється духовне життя, то це неминуче відображається в нашому щоденному житті. 
<p>Коли згадуємо про Марту і Марію, то Марія, яка сиділа в ногах Христа, вдивлялася, і пізніше цей досвід Бога у своєму житті реалізовувала. Наш досвід життя, сповнений вірою в Бога, не дозволить нам пройти повз бідну людину, яка потребує, наша віра в Бога дає можливість зайняти певну суспільну, а то й політичну позицію. Наша віра в Бога дає нам певність, щоб стояти на сторожі правди. <b>Яка наша віра, такі наші діла і таке наше життя.</b> 
<p>&nbsp;
<p><b>Мр. 10, 46-52. «Закричав він і промовив: «Сину Давидів, Ісусе, змилуйся надо мною!»</b>
<p>У цьому Євангелії сліпий жебрак двічі кричить до Ісуса Христа. Знаємо, що коли приїжджає якась поважна особа, світська чи церковна, завжди стараються дбати про солідну атмосферу, порядок, зберігати етикет. У часи, коли проповідував Ісус, учні й апостоли також старалися впорядкувати стосунки людей з Ним. Сліпий жебрак порушив таку благоговійну, спокійну ситуацію. Він, напевно, роками сидів і просив собі на прожиття, бо не міг працювати й залежав від ласки людей, але однієї миті, знаючи, що поряд проходить Спаситель, усвідомив, що має унікальний шанс.
<p>Очевидно, він чув про ті знаки, знамення та чуда, які творив Ісус Христос, тому не просив у Нього хліба чи грошей, а того, чого дійсно потребував для зцілення.
<p>Отже, це Євангеліє наголошує, що <b>потрібно казати Богові про найважливіше, чого потребуємо, та мати відвагу настирливо просити цього в Нього, як той жебрак.</b> 
<p>Це не означає, що треба кричати на молитві, але щоб серце наше взивало про те, чого ми потребуємо. Якщо справді з таким налаштуванням прийдемо до Бога, Він готовий задовольнити його й відповісти на будь-яке наше прохання.
<p>&nbsp;<p><b>Владика Венедикт (Алексійчук)</b>