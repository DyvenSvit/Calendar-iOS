<p>Христе, Боже наш, що перед усіма віками незмінно з Безначального Отця просіяв, в останньому часі воплотився і народився від Діви Святої, Ти, що через нас зубожів, аби ми убогістю збагатилися, що пеленами був вповитий як Немовля і, Богом будучи, покладений був у ясла. Владико, що все обіймаєш, прийми наші смиренні молитви і прошення, як Ти прийняв хвалу пастухів та поклоніння волхвів з дарами. Сподоби нас стати співучасниками небесного воїнства і проголоси нас спадкоємцями небесної радости, уготованої тим, що гідно святкують Різдво Твоє, а вірним правителям щедро перемогу даруй. Ти бо Чоловіколюбець єси, Прославлений з Безначальним Отцем Твоїм, Пресвятим, Благим і Животворящим Твоїм Духом, нині, і повсякчас, і на віки віків. (<i>Заамвонна молитва свята Різдва Христового</i>).</p>