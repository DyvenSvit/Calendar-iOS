<p><i><b>Перший антифон</b> </i></p>
<p>Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Стала Юдея святиня його,* Ізраїль – володіння Його <i>(Пс. 113,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Море виділо і побігло,* Йордан повернувся назад <i>(Пс. 113,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. </p>
<p><i>Приспів:</i> Молитвами Богородиці,* Спасе, спаси нас.</p>
<p><i><b>Другий антифон</b> </i></p>
<p>Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Бо прихилив вухо Своє до мене* і у дні мої призову <i>(Пс. 114,2).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Обняли мене болісті смерти,* біди адові зустріли мене <i>(Пс. 114,3).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Милостивий Господь і праведний* і Бог наш милує <i>(Пс. 114,4).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i><b>Третій антифон.</b></i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Вхідне:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Слава і нині: <i>Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо він благий, бо на віки милість Його <i>(Пс. 117,1).</i></p>
<p>__________</p>
<p><i>Апостол: 2 Тим. 293 зач.</i></p>
<p><b>Друге Послання Апостола Павла до Тимотея 2, 11-19.</b>
<p><i>11</i>. Сину Тимотею, вірне слово: Коли ми з Христoм померли, з ним будемо й жити.
<p><i>12</i>. Коли терпимо, з ним будемо й царювати.
<p>Коли його зрікаємося, і він нас зречеться.
<p><i>13</i>. Коли не віруємо, він зостається вірним, бо сам себе зректися не може.
<p><i>14</i>. Про це нагадуй, заклинаючи перед Богом, не сперечатися словами, бо то річ ні на що непотрібна, хібащо слухачам на руїну. <i>15</i>. Старайся виявити себе перед Богом людиною випробуваною, робітником бездоганним, який добре настановляє слово правди. <i>16</i>. Пустого марнослов'я уникай, бо воно дедалі більше провадить до безбожности, <i>17</i>. і слово їхнє, немов пістряк, буде ширитися далі. <i>18</i>. До них належить Іменей і Філіт, які відхилилися від правди, говорячи, що воскресіння вже було, і тим руйнують віру в деяких. <i>19</i>.  Однак тверда основа, яку поставив Бог, стоїть і має ось яку печатку: Господь знає своїх і «нехай відступить від неправди кожен, хто Господнє ім'я призиває».
<p>__________</p>
<p><i>Алилуя, глас 4:</i> Принесіть Господеві, сини Божі, принесіть Господеві молодих баранців <i>(Пс. 28,1).</i></p>
<p><i>Стих:</i> Глас Господній над водами, Бог слави загремів, Господь над водами великими <i>(Пс. 28,3).</i></p>
<p>__________</p>
<p><i>Євангеліє: Лк. 88 зач.</i></p>
<p><b>Євангеліє від Луки 18, 2-8.</b>
<p>Сказав Господь притчу оцю:
<p><i>2</i>. В одному місті був один суддя, що не боявся Бога, ні людей не соромився. <i>3</i>. Була ж одна вдова в тім місті, яка приходила до нього й говорила: оборони мене від мого супротивника. <i>4</i>. Довго не хотів він, але згодом мовив сам до себе: хоч я Бога не боюся, і людей не соромлюся, <i>5</i>. але тому, що ця вдова мені докучає, я її обороню, щоб вона не приходила безперестанку та не морочила мені голови.
<p><i>6</i>. Тут Господь додав:
<p><i>7</i>. – Слухайте, що несправедливий суддя каже. А хіба Бог не оборонить своїх вибраних, які до нього день і ніч голосять, і чи баритиметься до них? <i>8</i>. Кажу вам: оборонить їх негайно. Тільки ж Син чоловічий, коли прийде, чи найде на землі віру?
<p>__________</p>
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11).</i> Алилуя, <i>тричі</i>.</p>
<p>&nbsp;<hr />
<p><b>2 Тм. 2, 11–19. «Коли ми з Ним померли, то разом з Ним будемо й жити»</b>
<p>Що означає померти із Христом? Це означає померти для життя, цінностей і скарбів, які пропонує цей світ. Бачимо, не осуджуючи нікого, що люди живуть так, немовби це життя ніколи не закінчиться, так, немовби вони не будуть вмирати. Ніби єдина ціль цього життя – шукати щастя тут, на землі, та що б нагромадити якнайбільше багатства. 
<p>Але знаємо, що жодна людина, яка прийшла на цю землю, не затрималась на вічно. Коли ми, живучи на землі, починаємо жити з Господом, а не цінностями цього світу, то вже тут стаємо учасниками життя вічного. Тоді вмираємо до життя земного й народжуємось до вічного. 
<p>Виходячи з цього, зрозумілим стає подвиг мучеників, які не боялись, коли їм відбирали життя через їхню віру в Бога. Бачимо, вони були свідомими, що є причасниками вічного життя. Їм не було страшно, що хтось відбирає це тимчасове життя. <b>Спитаймо себе, наскільки ми вмерли із Ісусом Христом для цього життя і наскільки ми з Ним живемо життям вічним? </b>
<p>&nbsp;
<p><b>Лк. 18, 2-8. «Тому, що ця вдова мені докучає, я її обороню».</b>
<p>У нашому житті деколи трапляється подібно, як у цій притчі: хтось нам набридає, мучить нас, скиглить, просить. І навіть якщо ми не хочемо нічого робити для цієї людини, то все одно відповідаємо на її прохання хоча б тому, щоб та особа перестала докучати.
<p>Бачимо у Євангелії, що суддя, який був нечесним, ні Бога не боявся, ні людей не соромився, таки допоміг бідній вдові, але не через свою доброту, а тому, що ця вдовиця була настирлива. Господь хоче показати на цьому прикладі, що коли недобра людина може допомогти іншому, то скільки більше для нас може зробити наш Бог, який є справедливим, милосердним, добрим, всепрощаючим… Якщо ми знаємо, яким є наш Бог, то чи можемо сумніватися, що Він оборонить тих, які постійно взивають до Нього? 
<p>Згадаймо, чи ми просимо Бога, «докучаємо» Йому своїми проблемами, стукаємо, взиваємо. Якщо наші молитви короткі та невитривалі, то, напевно, те, що ми просимо, нам не дуже потрібне. <b>Тож будьмо витривалі в наших молитвах до Бога, і наша витривалість завжди й повсякчас неминуче приноситиме свої плоди. </b>
<p>&nbsp;<p><b>Владика Венедикт (Алексійчук)</b>