<p>Теперішнє життя - це подорож. І навіть не подорож, бо Христос назвав його «вузькою дорогою, що веде у життя» <i>(Мт. 7:14)</i>. Отож, найкраща й найперша наука - знати, що ми подорожні в цьому житті... Це корінь і основа великої чесноти. Хто тут подорожній, - там буде громадянином. Хто тут подорожній, той не буде прив'язуватися до земних благ, не буде дбати ні про житло, ні про багатство, ні про їжу, але як ті, що перебувають на чужині, роблять все можливе, щоб повернутися до батьківщини... Так і той, хто плекає любов до майбутніх благ, не знеохотиться земними нещасливими обставинами і не загордіє щасливими, але проходитиме повз все, як подорожній <i>(св. Іван Золотоустий, Гомілія на Пс. 119)</i>.</p>