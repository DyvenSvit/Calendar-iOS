<p>Ангела у плоті і найвеличнішого серед народжених жінками, Йоана, перед приходом Єдинородного Твого Сина, Богородицею несказанно народженого, Ти, Владико, послав на землю голосити прихід з небес Того, Який зійшов у ад заради визволення померлих і спасіння нам дарував, удостоївши цього останнього Пророка і Хрестителя засвідчити все вінцем мучеництва. Світлом життя його освяти нас, сяйвом проповіді його направ на шлях виконання Твоїх заповідей, і всіх нас в Царство Небесне введи щедрістю Христа Твого, з Яким благословен Єси і прославлений, з Пресвятим, і Благим, і Животворящим Твоїм Духом, нині і повсякчас, і на віки віків. <i>(Заамвонна молитва у дні святкування свят Йоана Предтечі)</i><b></b></p>