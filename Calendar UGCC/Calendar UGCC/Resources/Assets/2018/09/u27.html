<p><em>Заздалегідь перед богослужінням священик на жертовнику готує чесний Хрест, огортаючи його воздухом з васильками (або квітами). Перед початком Вечірні священик з дияконом стають перед жертовником. Диякон, покадивши чесний Хрест, починає: «Благослови, владико». Священик:</em> «Благословен Бог наш…». <em>Хор: Трисвяте по «Отче наш...», тропар Хреста, Слава І нині: кондак. Під час співу тропарів священик бере на голову чесний Хрест і, випереджуваний свіченосцями і дияконом з кадилом, переносить його на престол, де ставить його (на подушці або таці) на місце Євангелія, яке покладено вгорі, перед кивотом. Перед Хрестом запалюють світильник на цілу ніч (вживши всіх необхідних засобів безпеки). По цьому починається Велика Вечірня.</em></p>
<p><b><span>ВЕЧІРНЯ:</span></b> <em>"Блажен муж...";</em> На <em>«Господи, взиваю я...»</em> – 8 стихир свята. <em>Слава І нині:</em> свята. Вхід та прокімен: <em>«Господь царює...»</em>; Три читання свята: Вих 15, 22-27; 16, 1; Прип. 3, 11-19; Іс. 60, 11-16; На литії всі стихири – свята; На стиховні: стихири свята зі своїми приспівами; На благословенні хлібів: тропар свята тричі.</p>
<p><b><span>УТРЕНЯ:</span></b> Після <em>«Бог Господь...»:</em> тропар свята (2), <em>Слава І нині:</em> свята; Катизми чергові з сідальними свята, полієлей і величання, і пополієлейний сідальний свята. Степенна 4-го гласу, 1-й антифон. Прокімен і євангелія свята; <b>Читання:</b> Єв. – Йо. 42 зач.; 12, 28-36. Псалом 50. Стихира свята; Канон свята. Катавасія чергова <em>«Хрест накреслив...»</em> після кожної пісні. По 3-ій пісні – сідальний свята, <em>Слава І нині:</em> той самий сідальнийсвята. По 6-ій – кондак-ікос свята. На 9-ій пісні <em>«Чеснішу...»</em> не співаємо, але приспіви святкові до ірмосів і тропарів обох 9-х пісень канону; По 9-ій – світильний свята (2) <em>Слава І нині:</em> світильний свята; Хвалитні стихири свята – 4, <em>Слава І нині:</em> свята.</p>
<p><em>Під час співу хвалитних священик з дияконом вдягаються в усі ризи. По виголосі</em> «Слава Тобі, що світло нам показав» - <em>Велике славослов’я</em> і<em> священик забирає з тетраподу Євангеліє і кладе його на престолі. По цьому бере кадильницю і тричі обкаджує престол з чесним Хрестом. Віддавши кадильницю дияконові, священик бере на голову Хрест і, випереджуваний свіченосцями і дияконом, обходить навколо престол і виходить північними дверима на солею. Ставши перед святими дверима, священик очікує там на завершення великого славослов'я. Після трисвятого і виголосу диякона</em> «Премудрість, прості...»,<em> священик відходить до тетраподу, кладе на ньому чесний Хрест і обкаджує його навколо, а хор співає тропар свята.</em> </p>
<p><em>Взявши знову чесний Хрест на голову, священик стає перед тетраподом лицем до сходу і виголошує (або диякон) перше прохання єктенії, по цьому знаменує Хрестом тричі і починає схиляти голову з чесним Хрестом до землі, наскільки можливо. Хор у цьому часі співає 100 або 24 рази «Господи, помилуй», поступово притишуючи голос доти, поки не дійде на середину. Від середини хор поступово підвищує голос, а священик з Хрестом підіймається вгору. Під час співу останніх трьох «Господи, помилуй» священик знову знаменує Хрестом тричі. За цим уставом священик творить піднесення Хреста також з інших боків тетраподу: з південного боку на північ, зі східного на захід, з північного на південь і знову з західного на схід.</em></p>
<p><em>Після останнього піднесення хор співає Слава І нині: кондак свята, а священик кладе чесний Хрест на тетрапод і, навпереміну з хором, співає тричі «Хресту Твоєму поклоняємось, Владико…» з доземними поклонами. По цьому священик цілує Хрест, а за ним і всі люди, а хор співає стихири Хреста «Прийдіть, вірні…». За звичаєм, під час цілування відбувається мирування. Після стихир свята – звичайні дві єктенії і відпуст великий з поминанням свята.</em></p>
<p><b><span>ЧАСИ:</span></b> Тропар і кондак свята.</p>
<p><b><span>БОЖЕСТВЕННА ЛІТУРГІЯ:</span></b> Антифони та вхідне свята; Тропар свята, <em>Слава І нині:</em> свята. Прокімен, Алилуя та причасний свята; Замість трисвятого – <em>«Хресту Твоєму…»;</em> <b>Читання:</b> <em>Ап. –</em> 1 Кор. 125 зач.; 1, 18-24<em>. Єв. –</em> Йо. 60 зач.; 19, 6-11; 13-20; 25-28; 30-35. Замість <em>«Достойно...»</em> – ірмос свята. За звичаєм, після кожного богослужіння до віддання свята відбувається поклоніння Чесному і Животворящому Хресту.</p>