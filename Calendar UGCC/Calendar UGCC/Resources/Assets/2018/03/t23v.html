<h2 align="center" >БОЖЕСТВЕННА ЛІТУРГІЯ ПЕРЕДШЕОСВЯЧЕНИХ ДАРІВ </h2>
<p><i>Диякон:</i> Благослови, владико. </p>
<p><i>Священик:</i> Благословенне царство Отця, і Сина, і Святого Духа нині і повсякчас, і на віки віків. </p>
<p><i>Люди:</i><b> Амінь.</b></p>
<p><b>Прийдіте, поклонімся цареві нашому – Богу.</b></p>
<p><b>Прийдіте, поклонімся Христові, цареві нашому – Богу.</b></p>
<p><b>Прийдіте, поклонімся і припадім до самого Господа Ісуса Христа – царя і Бога нашого.</b></p>
<h3 align="center" ><b>Псалом 103</b></h3>
<p><b>Благослови, душе моя, Господа, Господи Боже мій, Ти возвеличився єси вельми.</b></p>
<p><b>В ісповідання і велич-красу загорнувся Ти: одіваєшся світлом, як ризою.</b></p>
<p><b>Ти простираєш небо, як кожу, покриваючи водами височини свої.</b></p>
<p><b>Ти кладеш облаки на сходження своє, ходячи на крилах вітряних.</b></p>
<p><b>Ти твориш вітри ангелами своїми і слугами своїми полумінь вогненний.</b></p>
<p><b>Ти основуєш землю на тверді її, не похилиться на віки віків.</b></p>
<p><b>Безодня, як риза, одіння її, на горах стануть води.</b></p>
<p><b>Від погрози Твоєї побігнуть, від голосу грому твого злякаються.</b></p>
<p><b>Зводяться гори і сходять поля на місце, яке Ти оснував їм.</b></p>
<p><b>Границю Ти положив, якої не перейдуть, ні не повернуться, щоб покрити землю.</b></p>
<p><b>Посилаєш джерела в ярах, посеред гір перейдуть води.</b></p>
<p><b>Вони напоюють усіх звірів пільних, дожидають онагри в спразі своїй.</b></p>
<p><b>На них птиці небесні витають, з посеред скель видадуть голос.</b></p>
<p><b>Ти напоюєш гори з височин своїх, плодом діл твоїх насититься земля.</b></p>
<p><b>Ти вирощуєш траву для скоту і зела на службу людям:</b></p>
<p><b>Щоб видавати хліб із землі, і вино веселить серце чоловіка.</b></p>
<p><b>Щоб намастити лице єлеєм, і хліб серце чоловіка укріпить.</b></p>
<p><b>Наситяться дерева пільні, кедри ливанські, що їх Ти насадив, там птиці загніздяться. </b></p>
<p><b>Журавлине жилище перед веде між ними, гори високі оленям, скелі – прибіжище зайцям.</b></p>
<p><b>Ти сотворив місяць задля часу, сонце пізнало захід свій.</b></p>
<p><b>Ти положив темряву і настала ніч, що в ній проходити будуть усі звірі дібровні.</b></p>
<p><b>Левенята рикають, щоб схопити і знайти від Бога поживу для себе.</b></p>
<p><b>Засіяло сонце, і зібралися, і в леговищах своїх ляжуть.</b></p>
<p><b>Вийде чоловік на діло своє і на працю свою до вечора.</b></p>
<p><b>Які то величні діла твої. Господи, все в премудрості сотворив Ти, сповнилася земля тварі Твоєї.</b></p>
<p><b>Це море велике і просторе, там гади, яким нема числа:</b></p>
<p><b>Животини малі з великими, там кораблі перепливають.</b></p>
<p><b>Змій цей, що Ти його сотворив, щоб насміхатися з нього. Все на Тебе чекає, щоб дати їм поживу у свій час.</b></p>
<p><b>Коли Ти дав їм, зберуть, коли Ти відкрив руку твою, все наповниться благости.</b></p>
<p><b>Коли ж Ти відвернеш лице, вони затривожаться, забереш їхній дух, то щезнуть і повернуться у свій іграх.</b></p>
<p><b>Пошлеш духа твого, і створені будуть, і Ти обновиш лице землі.</b></p>
<p><b>Нехай буде слава Господня на віки, возвеселиться Господь ділами своїми.</b></p>
<p><b>Він спогляне на землю і чинить, що вона трясеться, доторкається гір, і димляться.</b></p>
<p><b>Заспіваю Господові в житті моїм, Богові моєму співаю, поки я є.</b></p>
<p><b>Нехай солодкою буде йому бесіда моя, я ж возвеселюся в Господі.</b></p>
<p><b>Нехай щезнуть грішники з землі, і беззаконники, щоб їх не 6уло. Благослови, душе моя. Господа.</b></p>
<p><b>Сонце пізнало захід свій, положив Ти темряву і настала ніч.</b></p>
<p><b>Які то величні діла твої, Господи, все в премудрості сотворив Ти.</b></p>
<p><b>Слава Отцю, і Сину, і Святому Духові, і нині, і повсякчас, і на віки віків. Амінь.</b></p>
<p><b>Алилуя, алилуя, алилуя, слава Тобі, Боже <i>(3)</i>.</b></p>
<h3><i>Священик мовить вечірні молитви:</i></h3>
<p><b><i>Четверта молитва</i></b></p>
<p>Невмовкаючими піснями і безперестанними славословленнями святими силами оспівуваний, наповни уста наші хвалінням твоїм, щоб воздати величення імені Твоєму святому, і дай нам участь і насліддя з усіма, що воістину бояться Тебе і зберігають заповіді твої, молитвами святої Богородиці і всіх святих твоїх.</p>
<p>Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>П’ята молитва</i></b></p>
<p>Благословен єси, Господи Боже, вседержителю, що відаєш ум людський, що знаєш, чого потребуємо, багато більше, ніж просимо або розуміємо. Сам, чоловіколюбче царю, в усьому благий, удовольни нас множеством щедрот твоїх, щоб бездоганною совістю призивати святе ім’я Твоє; і не введи нас у спокусу, але ізбав нас від лукавого, і промислом твоїм усе на користь нашу учини.</p>
<p>Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>Шоста молитва</i></b></p>
<p>Господи, Господи, що держиш усе пречистою Твоєю долонею, що довготерпиш із-за всіх нас і жалієш за злоби наші, пом’яни щедроти і милость твою, навідай нас Твоєю благістю і дай нам уникнути і в останок теперішнього дня різних підступів лукавого, і життя наше збережи безпечним благодаттю всесвятого твого Духа.</p>
<p>Милістю і чоловіколюбієм єдинородного твого Сина, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків. Амінь.</p>
<p><b><i>Сьома молитва</i></b></p>
<p>Боже великий і дивний, що несказанною благістю і багатим промислом управляєш усім і добра світу нам дарував, і дав нам запоруку обіцяного царства дарованими нам благами. Ти вчинив, щоб і минулу частину дня ми ухилилися від усякого зла; даруй нам і останок непорочно довершити перед святою славою Твоєю, оспівувати Тебе, єдиного благого й чоловіколюбного Бога нашого. </p>
<p>Бо Ти єси Бог наш і Тобі славу возсилаємо, Отцю, і Сину, і Святому Духові, нині і повсякчас, і на віки віків. Амінь.</p>
<p><b><i>Восьма молитва</i></b></p>
<p>Боже великий і всевишній, що єдиний маєш безсмертя, що в світлі живеш неприступнім, що всю твар сотворив у премудрості, що розділив між світлом і темрявою, і поставив сонце володіти днем, а місяць та зорі володіти ніччю, що сподобив нас, грішних, і в теперішній час стати перед лицем твоїм в ісповідуванні, і принести Тобі вечірнє славослов’я. Сам, чоловіколюбче, справ молитву нашу, як кадило перед тобою, і прийми її, як приємний запах. Подай же нам цей вечір і надходячу ніч мирну, одягни нас у броню світла, ізбав нас від страху нічного і всякої речі, що в темряві проходить. І дай сон, що його Ти дарував на спочинок нашої немочі, вільний від усяких диявольських примар. Так, Владико, благих подателю, нехай і ми в ночі на наших ложах каючись споминаємо ім’я Твоє і, просвічувані поученням твоїх заповідей, встанемо в душевній радості на славослов’я Твоєї благости, приносячи молитви й моління Твоєму милосердю за прогрішення наші і всіх людей твоїх, яких молитвами святої Богородиці, в милості навісти.</p>
<p>Бо Ти благий і чоловіколюбець Бог єси і Тобі славу возсилаємо, Отцю, і Сину, і Святому Духові, нині і повсякчас, і на віки віків. Амінь.</p>
<h3 align="center" ><b><i>Мирна єктенія</i></b></h3>
<p><i>Диякон:</i> В мирі Господеві помолімся.</p>
<p><i>Люди, на кожне прошення</i><b>: Господи, помилуй.</b></p>
<p>За мир з висот і спасення душ наших Господеві помолімся.</p>
<p>За мир всього світу, добрий стан святих божих церков і з’єднання всіх Господеві помолімся.</p>
<p>За святий храм цей і тих, що з вірою, благоговінням і страхом божим входять до нього, Господеві помолімся.</p>
<p>За святішого вселенського архиєрея <i>(ім’я),</i> папу Римського, і за блаженнішого патріярха нашого <i>(ім’я),</i> і за преосвященнішого архиєпископа й митрополита нашого Кир <i>(ім’я),</i> боголюбивого єпископа нашого Кир <i>(ім’я),</i> чесне пресвітерство, у Христі дияконство, за ввесь причет і людей Господеві помолімся.</p>
<p>За Богом бережений народ наш, за правління і все військо Господеві помолімся.</p>
<p>За город цей (За село це, За святу обитель цю), і за всякий город, країну, і за тих, що вірою живуть у них, Господеві помолімся.</p>
<p>За добре поліття, за врожай плодів земних і часи мирні Господеві помолімся.</p>
<p>За плаваючих, подорожуючих (на землі і в повітрі), недужих, страждаючих, полонених, і за спасення їх Господеві помолімся.</p>
<p>Щоб ізбавитися нам від усякої скорби, гніву, й нужди, Господеві помолімся.</p>
<p>Заступи, спаси, помилуй і охорони нас, Боже, Твоєю благодаттю.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного і все життя наше Христу Богові віддаймо.</p>
<p><i>Люди:</i><b> Тобі, Господи.</b></p>
<p><i>Священик:</i> Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків. </p>
<p><i>Люди:</i> <b>Амінь</b>.</p>
<h3 align="center" ><b><i>12-та катизма, перший антифон</i></b></h3>
<p><b><i>Псалом 85</i></b></p>
<p>Приклони, Господи, вухо Твоє і почуй мене, бо нужденний і вбогий я.</p>
<p>Збережи душу мою, бо благочестивий я; спаси, Боже мій, раба Твого, що уповає на Тебе.</p>
<p>Помилуй мене, Господи, бо до Тебе взиватиму весь день.</p>
<p>Звесели душу рабаТвого, бо до Тебе, Господи, возніс я душу мою.</p>
<p>Бо Ти, Господи, благий і негнівливий, і многомилостивий до всіх, що призивають Тебе.</p>
<p>Вислухай, Господи, молитву мою і воньми голосу моління мого.</p>
<p>В день скорботи моєї взиваю до Тебе, бо Ти почуєш мене.</p>
<p>Нема подібного до Тебе між богами, Господи, і немарівного по ділах Твоїх.</p>
<p>Всі народи, скільки їх сотворив єси, прийдуть і поклоняться перед Тобою, Господи, і прославлять Ім’я Твоє.</p>
<p>Бо великий Ти, і твориш чудеса, Ти єси Бог єдиний.</p>
<p>Настав мене, Господи, на путь Твою, і ходитиму в істині Твоїй; хай звеселиться серце моє боязню Імені Твого.</p>
<p>Ісповім Тебе, Господи Боже мій, всім серцем моїм і прославлю Ім’я Твоє повік,</p>
<p>бо велика милість Твоя надо мною, і Ти ізбавив душу мою з Аду щонайглибшого.</p>
<p>Боже, законопереступники повстали на мене, і зборище сильних шукало душу мою, і не поставили Тебе перед собою.</p>
<p>Але Ти, Господи Боже мій, щедрий і милостивий, довготерпеливий і многомилостивий і істинний.</p>
<p>Зглянься на мене і помилуй мене, дай силу Твою слузі Твоєму і спаси сина Твоєї слугині.</p>
<p>Сотвори на мені знамення на благо, і хай побачать ненависники мої і постидяться, бо Ти, Господи, допоміг мені і потішив мене.</p>
<p><b><i>Псалом 86</i></b></p>
<p>Підвалини Його на горах святих.</p>
<p>Любить Господь брами Сіону більше од усіх поселень Якова.<b></b></p>
<p>Преславне сказано було про тебе, граде Божий. <b></b></p>
<p>Спом’яну Рагав і Вавілон серед тих, що знають мене. І ось, чужоплемінники, і Тир, і народ Етіопів, – вони з’явилися там.<b></b></p>
<p>«Матір Сіон!» – скаже чоловік; і чоловік той народився в ньому, і заснував його Сам Вишній.<b></b></p>
<p>Господь залічить його при списанні народів і князів цих, що зродилися в ньому. <b></b></p>
<p>Бо в тобі – оселя всіх, що веселяться.</p>
<p><b><i>Псалом 87</i></b></p>
<p>Господи Боже спасіння мого, удень взиваю і вночі – перед Тобою.<b></b></p>
<p>Хай ввійде перед лице Твоє молитва моя, прихили вухо Твоє до моління мого.<b></b></p>
<p>Бо сповнилася зол душамоя, і життя моє до аду наблизилося;<b></b></p>
<p>причислено мене до тих, що сходять у рів, став я, мов чоловік безпомічний, як померлі, вільний;<b></b></p>
<p>як повержені, що сплять у могилі, яких Ти не згадуєш більше, і їх від руки Твоєї відкинуто.<b></b></p>
<p>Положили мене в рові преглибокому, в темряві і тіні смертній.<b></b></p>
<p>На мені утвердилася ярість Твоя, і всі хвилі Твої навів єси на мене. <b></b></p>
<p>Віддалив єси знайомих моїх від мене: вважають мене за огиду для себе, видали мене і не можу вийти.<b></b></p>
<p>Очі мої знемоглися від нужди: взиваю до Тебе, Господи, ввесь день, здіймаю до Тебе руки мої.<b></b></p>
<p>Хіба для мертвих Ти сотвориш чудеса? Або лікарі їх воскресять, і вони прославлять Тебе?<b></b></p>
<p>Хіба оповість хто в могилі милість Твою, і вірність Твою – в місці погибелі?<b></b></p>
<p>Хіба пізнають у темряві чудесаТвої, і правду Твоя – в землі забуття?<b></b></p>
<p>І я до Тебе, Господи, візвав, і вранці молитва моя приспіє перед Тебе.<b></b></p>
<p>Чому, Господи, відкидаєш душу мою, відвертаєш лице Твоє від мене?<b></b></p>
<p>Нужденний я, і в трудах від юности моєї; і, вознесений, – був упокорений і в безвиході знеміг.<b></b></p>
<p>Надо мною пронісся гнів Твій, страхіття Твої потрясли мене,<b></b></p>
<p>оточують мене, немов вода, ввесь день, охоплюють мене всі разом.<b></b></p>
<p>Ти віддалив від мене друга і ближнього, і знайомих моїх – від страждання.</p>
<p><b>Слава Отцю, і Сину, і Святому Духові, і нині, і повсякчас, і на віки віків. Амінь.</b></p>
<p><b>Алилуя, алилуя, алилуя. Слава Тобі. Боже </b><i>(3).</i></p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолімся.</p>
<p><i>Люди:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><i>Люди: </i><b>Тобі, Господи</b><i>.</i></p>
<p><b><i>Перша молитва</i></b></p>
<p><i>Священик:</i> Господи, щедрий і милостивий, довготерпеливий і многомилостивий, почуй молитви ніші і зваж на голос моління нашого, вчини з нами знамення на благо, настав нас на путь твою, щоб ходили ми в істині твоїй. Возвесели серця наші, щоб боятися імени твого святого, бо великий єси Ти і твориш чудеса. Ти єси Бог єдиний, і немає подібного Тобі між богами, Господи: сильний у милості і благий у могутності, щоб помагати, і утішати, і спасати всіх, що уповають на ім’я святеє Твоє.</p>
<p>Бо твоя є влада і Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><i>Люди:</i><b> Амінь.</b></p>
<h3 align="center" ><b><i>12-та катизма, другий антифон</i></b></h3>
<p><b><i>Псалом 88</i></b></p>
<p>Милості Твої, Господи, повік оспівуватиму, з роду в рід звіщатиму вірність Твою устами моїми,</p>
<p>бо сказав єси: «Повік милість воздвигнеться», на небесах утвердиться вірність Твоя.<b></b></p>
<p>«Завіщав я завіт з вибраними моїми, присягнув Давидові, рабові моєму:<b></b></p>
<p>довіку утверджу сім’я твоє і воздвигну з роду в рід престол твій». <b></b></p>
<p>Возвістять небеса чудеса Твої, Господи, і вірність Твою – в соборі святих.</p>
<p>Адже хто у хмарах дорівняється Господеві, і хто уподобиться Господеві серед синів Божих?</p>
<p>Бог, уславлюваний у сонмі святих, великий і страшний над усіма, що довкруг Нього.</p>
<p>Господи Боже Сил, хто подібний до Тебе? Могутній Ти, Господи, і вірність Твоя довкруг Тебе.</p>
<p>Ти владарюєш над силою моря, а розбурхання хвиль його Ти втихомирюєш.</p>
<p>Ти впокорив, немов пораненого, гордого, і раменом сили Твоєї розсіяв ворогів Твоїх.</p>
<p>Твої суть небеса і Твоя єсть земля, вселенну і повноту її Ти оснував.</p>
<p>Північ і море Ти сотворив, Тавор і Ермон Іменем Твоїм возрадуються.</p>
<p>Твоє рамено – з могутністю; хай зміцниться рукаТвоя, здійметься правиця Твоя.</p>
<p>Правда і присуд – основа престолу Твого, милість і вірність ідуть перед лицем Твоїм.</p>
<p>Блаженні люди, що знають переможний клич; Господи, у світлі лиця Твого ходитимуть,</p>
<p>і Іменем Твоїм радітимуть увесь день, і правдою Твоєю піднесуться.</p>
<p>Бо Ти – похвала сили їх, і в благоволінні Твоєму піднесеться ріг наш.</p>
<p>Бо від Господа захист, від Святого Ізраїлевого, Царя нашого.</p>
<p>0 Колись говорив Ти у видінні синам Твоїм і сказав: «Послав я поміч сильному, вивищив обранця з народу мого,</p>
<p>знайшов Давида, рабамого, єлеєм святим моїм помазав його.</p>
<p>Ось бо, рука моя захистить його, і рамено моє укріпить його.</p>
<p>Не матиме наживи ворог з нього, і син беззаконня не додасть злигоднів йому.</p>
<p>І постинаю ворогів його з-перед лиця його, і ненависників його прожену.</p>
<p>І вірність моя та милість моя з ним, і в Імені моєму піднесеться ріг його;</p>
<p>і покладу на Море руку його, і на Ріки правицю його.</p>
<p>Він призове мене: “Отець мій єси Ти, Бог мій і Заступник спасіння мого!”</p>
<p>І я первородним поставлю його, вищим над царів земних.</p>
<p>Повік збережу йому милість мою, і завіт мій – вірний йому.</p>
<p>І встановлю повік-віку сім’я його, і престол його – як дні неба.</p>
<p>Якщо покинуть сини його закон мій і за присудами моїми не ходитимуть,</p>
<p>якщо устави мої осквернять і заповідей моїх не збережуть,</p>
<p>навідаю жезлом беззаконня їх і ударами – гріхи їх,</p>
<p>але милости моєї не відніму від них і не переступлю вірности моєї,</p>
<p>і не оскверню завіту мого, і того, що вийшло з уст моїх, не відцураюся.</p>
<p>Раз присягнув я на святість мою: чи ж Давидові скажу неправду?</p>
<p>Сім’я його повік перебуватиме, і престол його – як сонце передо мною,</p>
<p>і як повний місяць – повік; і Свідок на небі вірний». </p>
<p>Але Ти відкинув і зневажив, віддалив помазаника Твого,</p>
<p>зруйнував завіт з рабом Твоїм, осквернив на землі святиню його.</p>
<p>Розорив усі оплоти його, поселив у твердинях його страх,</p>
<p>розкрадали його всі перехожі дорогою, став він посміховищем для сусідів своїх.</p>
<p>Ти вивищив правицю всіх гнобителів його, звеселив єси всіх ворогів його,</p>
<p>відвернув поміч меча його і не захистив його у битві.</p>
<p>Від очищення віддалив його, престол його на землю поверг,</p>
<p>скоротив дні часу його, вилив на нього сором. </p>
<p>Докіль, Господи, відвертатимешся до кінця, розгорятиметься, як вогонь, гнів Твій?</p>
<p>Згадай, яке єство моє; чи ж даремно сотворив єси всіх синів людських?</p>
<p>Хто чоловік, що житиме і не побачить смерти? Визволить душу свою із руки аду? </p>
<p>Де милості Твої прадавні, Господи, про які клявся Ти Давидові у вірності Твоїй?</p>
<p>Згадай, Господи, зневагу на рабів Твоїх, яку зносив я у нутрі моїм, від багатьох народів,</p>
<p>якою зневажали вороги Твої, Господи, якою зневажали в недолі помазаника Твого!</p>
<p>Благословен Господь повік. Хай так буде, хай так буде!</p>
<p><b>Слава Отцю, і Сину, і Святому Духові, і нині, і повсякчас, і на віки віків. Амінь.</b></p>
<p><b>Алилуя, алилуя, алилуя. Слава Тобі. Боже </b><i>(3).</i></p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолімся.</p>
<p><i>Люди:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><i>Люди:</i><b> Тобі, Господи.</b></p>
<p><b><i>Друга молитва</i></b></p>
<p><i>Священик:</i> Господи, не осуджуй нас у твоїй ярості, ані в гніві твоїм не карай нас, але вчини з нами по милості твоїй, лікарю і зцілителю душ наших. Настав нас до пристановища волі Твоєї; просвіти очі сердець наших на пізнанні Твоєї істини і даруй нам, останок теперішнього дня мирний і безгрішний, і ввесь час життя нашого, молитвами Богородиці і всіх святих.</p>
<p>Бо Ти благий і чоловіколюбець Бог єси, і Тобі славу Возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Люди:</i>Амінь.</p>
<h3 align="center" ><b><i>12-та катизма, третій антифон</i></b></h3>
<p><b><i>Псалом 89</i></b></p>
<p>Господи, Ти став для нас пристановищем з роду в рід.</p>
<p>Перше, ніж гори постали і створена була земля і вселенна, й од віку і до віку Ти єси.</p>
<p>Не повертай людину у ніщо, хоч і сказав Ти: «Поверніться, сини людські!»<b></b></p>
<p>Бо тисяча літ в очах Твоїх, Господи, як день учорашній, що проминув, і сторожа нічна.<b></b></p>
<p>Нікчемні їх літа будуть, як трава рано-вранці, проминуть,<b></b></p>
<p>рано-вранці вона зацвіте – і перейде: до вечора опаде, ствердне і всохне.<b></b></p>
<p>Бо танемо ми від гніву Твого і від люті Твоєї бентежимося.<b></b></p>
<p>Поклав єси беззаконня наші перед Тобою, вік наш – у світлі лиця Твого.<b></b></p>
<p>Бо всі дні наші маліють, і від гніву Твого ми танемо; літа наші, мов павутиння, повіються.<b></b></p>
<p>Днів літ наших – усього сімдесят літ, якщо ж при силі – вісімдесят літ, і більшість із них – мука і біль; бо прийшла смиренність на нас, і будемо напоумлені.<b></b></p>
<p>Хто відає силу гніву Твого і, зо страху перед Тобою, зуміє лють Твою обчислити?<b></b></p>
<p>Тож покажи мені десницю Твою і напоумлених серцем у мудрості.<b></b></p>
<p>Обернися, Господи! Докіль? І змилосердися над рабами Твоїми.<b></b></p>
<p>Наситилися ми вдосвіта милістю Твоєю, Господи, і зраділи і звеселилися.</p>
<p>У всі дні наші звеселилися: за дні, в які смирив єси нас, за літа, в які ми досвідчили зло.</p>
<p>І зглянься на рабів Твоїх та на ділаТвої, і напути синів їх.</p>
<p>І хай буде світлість Господа Бога нашого на нас, і ділам рук наших сприяй у нас, і ділові рук наших сприяй.</p>
<p><b><i>Псалом 90</i></b></p>
<p>Хто живе під опікою Всевишнього, під покровом Бога Небесного оселиться.</p>
<p>Скаже Господеві: «Заступник мій єси і прибіжище моє, Бог мій, і уповаю на Нього».<b></b></p>
<p>Він визволить тебе од сіті ловецької і од вісті тривожної.<b></b></p>
<p>Плечима Своїми отінить тебе, і під крильми Його безпечний будеш, – бронею оточить тебе істина Його.<b></b></p>
<p>Не побоїшся ні жаху нічного, ні стріли, що літає удень,<b></b></p>
<p>ні загрози, що бродить у темряві, ні напасти і біса полуденного.<b></b></p>
<p>Впаде побіч тебе тисяча і десять тисяч – праворуч тебе, але до тебе не наблизиться.<b></b></p>
<p>Тільки очима твоїми поглянеш – і відплату грішникам побачиш.<b></b></p>
<p>Бо Ти, Господи, уповання моє! Всевишнього обрав єси за прибіжище твоє.<b></b></p>
<p>Не підступить до тебе зло, і кара не наблизиться до шатра твого,<b></b></p>
<p>бо Ангелам Своїм Він заповість про тебе берегти тебе на всіх путях твоїх, –<b></b></p>
<p>на руках понесуть тебе, аби ти не спіткнувся об камінь ногою твоєю.<b></b></p>
<p>На гаспида і василіска наступиш, і потопчеш лева і змія.<b></b></p>
<p>«Бо на Мене уповав він, і Я визволю його; покрию його, бо він пізнав Ім’я Моє.<b></b></p>
<p>Призове Мене – і почую його, з ним Я в скруті, ізбавлю його і прославлю його.<b></b></p>
<p>Довготою днів сповню його і явлю йому спасіння Моє».</p>
<p><b>Слава Отцю, і Сину, і Святому Духові, і нині, і повсякчас, і на віки віків. Амінь.</b></p>
<p><b>Алилуя, алилуя, алилуя. Слава Тобі. Боже (3).</b></p>
<h3 align="center" ><b><i>Мала єктенія</i></b></h3>
<p><i>Диякон:</i> Ще і ще в мирі Господеві помолимся.</p>
<p><i>Люди:</i><b> Господи, помилуй. </b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими пом’янувши, самі себе, і один одного, і все життя наше Христу Богові віддаймо.</p>
<p><b><i>Люди: </i>Тобі, Господи.</b></p>
<p><b><i>Третя молитва</i></b></p>
<p><i>Священик:</i> Господи Боже наш, пом’яни нас, грішних і непотрібних рабів твоїх, коли призиваємо святе й поклоняєме ім’я Твоє, і не осором нас вичікуванням милости Твоєї, але даруй нам, Господи, все, чого просимо для спасення, і сподоби нас любити й боятися Тебе з усього серця нашого і чинити в усьому волю твою.</p>
<p>Бо Ти єси Бог наш, Бог, щоб милувати і спасати, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Люди:</i><b> Амінь.</b></p>
<h3 align="center" ><b><i>«Господи, візвав я до Тебе» на глас 1.</i></b></h3>
<p><b><i>Псалом 140</i></b></p>
<p><b>Господи, візвав я до Тебе, вислухай мене.</b></p>
<p><i>Приспів:</i><b> Вислухай мене, Господи.</b></p>
<p><b>Господи, візвав я до Тебе, вислухай мене. Почуй голос моління мого, коли я взиваю до Тебе.</b></p>
<p><b>Вислухай мене, Господи.</b></p>
<p><b>Нехай направиться молитва моя, як кадило, перед тобою, підношення рук моїх, жертва вечірняя.</b></p>
<p><b>Вислухай мене, Господи.</b></p>
<p><b>Положи, Господи, охорону устам моїм і двері огороди губам моїм.</b></p>
<p><b>Не наклони серця до словес лукавства, щоб вигадувати приводи для гріхів.</b></p>
<p><b>З людьми, що чинять беззаконня, і не буду причисленим до вибраних їх.</b></p>
<p><b>Нехай покарав мене праведник милістю і обвинуватить мене, а єлей грішного нехай не намастить голови моєї.</b></p>
<p><b>Бо ще й молитва моя в уподобаннях їх, пожертвовані були при камені судді їх.</b></p>
<p><b>Почують слова мої, бо були в силі. Як товща землі розірвалася на землі, розсіялися кості їх перед адом.</b></p>
<p><b>Бо до Тебе. Господи, Господи, очі мої, на Тебе уповав я, не відійми путі моєї.</b></p>
<p><b>Охорони мене від сіті, яку наставили на мене, і від соблазні тих, що чинять беззаконня.</b></p>
<p><b>Впадуть у сіть свою грішники, єдиний я, аж доки пройду.</b></p>
<p><b><i>Псалом 141</i></b></p>
<p><b>Голосом моїм до Господа візвав я, голосом моїм до Господа помолився.</b></p>
<p><b>Проллю перед ним моління моє, печаль мою перед ним сповіщу.</b></p>
<p><b>Коли іщезав від мене дух мій, то Ти пізнав стежки мої.</b></p>
<p><b>На цій путі, по якій я ходив, скрили сіть на мене.</b></p>
<p><b>Дивився я на право і споглядав, і не було, хто знав би мене.</b></p>
<p><b>Пропала втеча для мене, і нема, хто 6 шукав душі моєї.</b></p>
<p><b>Візвав я до Тебе, Господи, я сказав: Ти єси уповання моє, Ти моя часть на землі живих.</b></p>
<p><b>Зваж на моління моє, бо я дуже упокорений.</b></p>
<p><b>Ізбав мене від гонителів моїх, бо вони скріпилися більше мене.</b></p>
<h3 align="center" ><i>Стихи </i></h3>
<p><i>Стих: </i><b>Виведи із темниці душу мою, щоб сповідуватися імені Твоєму.</b></p>
<p><i>(г. 1, под. Преславні мученики):</i> Господи, прибитий до хреста!* Як знищив ти Адамову розписку твоїм божественним списом,* так знищ, Слове, мої кайдани,* щоб я радісно й з вірою приносив тобі жертву хвали* під час цього сприятливого часу,* що його ти всім показав на спасіння.</p>
<p><i>Стих: </i><b>Мене ждуть праведники, доки нагородиш мене.</b></p>
<p>Мойсей, осяяний колись світлом посту,* побачив Божу славу.* Наслідуй його, нещасна душе моя,* і вчинками, стриманістю і молитвою догоди Тому,* хто з любови, заради тебе, простягнув на хресті свої долоні,* щоб ти сприйняла божественну насолоду.</p>
<p><b><i>Псалом 129</i></b></p>
<p><i>Стих: </i><b>Із глибини візвав я до Тебе. Господи; Господи, почуй голос мій.</b></p>
<p><i>(г. 6)</i> Поклоняємося життєдайному твоєму хрестові,* на якому ти, Христе, показав нам свою невимовну й несказанну доброту.* Просвітивши ним душі паші, безнастанно оспівуємо тебе й просимо:* Дай нам ласку відважно й радісно закінчити час посного подвигу* та й дійти дотвоїх,Господи, страстей,* якими ти спас нас.</p>
<p><i>Стих: </i><b>Нехай будуть вуха твої уважливі до голосу моління мого.</b></p>
<p><i>(г. 8)</i> Першим моїм переступом я самовільно обнажив себе з краси чеснот,* але через твою, Слове Божий, до мене прихильність,* я знову в неї зодягнувся;* бо ти не погордив мною, хоч я впав у пристрасті* і був люто побитий розбишаками,* але врятував мене своєю всевладною силою,* і сподобив мене, Багатомилостивий, твоєї милости.</p>
<p><i>Стих: </i><b>Якщо на беззаконня зважатимеш, Господи, Господи, хто встоїться, бо у Тебе очищення є.</b></p>
<p>З розбійниками на хресті розп'ятий був ти, Христе Боже,* і раною своєю зцілив людську природу.* Не погорди моєю душею, що попала між духовних розбійників,* які обдерли її з чеснот і важко поранили.* Жоден із преподобних не може її зцілити,* і я лежу напівмертвий, а кінець життя зближається.* Єдину надію покладаю на тебе,* що подаєш життя померлим, тому й кличу:* Перев'яжи рани душі моєї, єдиний Чоловіколюбче,* і намасти її оливою доброти твоєї.</p>
<p><i>Стих: </i><b>Імени твого ради чекав я на Тебе, Господи, чекала душа моя на слово Твоє; уповала душа моя на Господа.</b></p>
<p><i>(Самоподібний):</i> Як назвемо вас, Святі?* Чи херувимами? - бона вас спочив Христос.* Чи серафимами? - бо ви безустанно прославляєте його.* Чи, може, ангелами? - бо ви від тіла відвернулися.* А, може, силами? - бо ви робите чуда.* Багато у вас імен,* а ще більше дарів!* Моліть, щоб спаслися * душі наші.</p>
<p><i>Стих: </i><b>Від ранньої сторожі до ночі, від ранньої сторожі нехай уповає Ізраїль на Господа.</b></p>
<p><i>(г. 4, подібний: Як хороброго):</i> Ти, Славний, зодягнувся* у багряницю, обагрену кров'ю твого тіла,* тобто божественною благодаттю,* і голову свою ти прикрасив* вінком життя нетлінного.* Несучи в правиці, немов берло,* хресне переможне знамення,* всемудрий Мученику,* царюєш з Христом, постійно радіючи.</p>
<p><i>Стих: </i><b>Бо в Господа милість і багате в нього ізбавління. І той ізбавить Ізраїля від усіх беззаконь його.</b></p>
<p>Ти, Славний, був знаний* як непереможний воїн.* Озброєний хресним знаряддям,* ти вийшов на боротьбу* з ворожою силою* і переміг її, Славний, в бою* та й прийняв вінок перемоги* від єдиного Переможця і Владики,* що повсякчасно царює.</p>
<p><b><i>Псалом 116</i></b></p>
<p><i>Стих: </i><b>Хваліть Господа, всі народи, хваліть його, всі люди.</b></p>
<p>Твоїми світлими стражданнями* ти, славний страждальнику <i>Кодрате</i>* відобразив пречисті страждання* і явився переможцем* та й живеш, Страстотерпче, радіючи,* з усіма в небесній столиці,* обожений участю у Божому житті;* тому й ми звершуємо* твоє визначне і святе торжество.</p>
<p><i>Стих: </i><b>Бо утвердилася милість його на нас і істина Господня перебуває на віки.</b></p>
<p>Псалмами й піснями вихваляємо, мученику <i>Кодрате</i>,* твою славну пам'ять,*,бо засяяла вона, як боговгодна й світлоносна,* оздоблена славою і благодаттю.* Тому хори ангелів веселяться нині з апостолами,* хвалять подвиги твоїх страждань* і оспівують Христа Спаса, Бога нашого, що прославив тебе.* Моли його, щоб він просвітив і спас душі наші.</p>
<p><b>Слава І нині:</b> <i>(хрестобогородичний):</i> Коли ти, Агнице, побачила прибитого до хреста Агнця,* що з тебе народився,* ти кликала у сльозах:* Горе мені, найсолодша Дитино!* Без болю я тебе колись народила, а нині серце моє боліє,* і не можу дивитись на тебе розп'ятого, Христе,* Сину мій багатомилостивий.</p>
<h3 align="center" ><b><i>Вхід</i></b></h3>
<p><b><i>Молитва входу</i></b></p>
<p><i>Диякон:</i> Господеві помолімся.</p>
<p><i>Священик:</i> Увечорі, і вранці, і опівдні благословимо, благодаримо і молимось до Тебе, Владико всіх, чоловіколюбче Господи. Направ молитву нашу, як кадило, перед тобою, не дай нахилити сердець наших до слів або помислів лукавих, але ізбав нас від усього, що ловить душі наші, бо до Тебе, Господи, Господи, очі наші, і на Тебе ми уповали, не посором нас, Боже наш.</p>
<p>Бо Тобі належить усяка слава, честь, і поклонення, Отцю, і Сину, і Святому Духові, нині і повсякчас, і на віки віків. Амінь.</p>
<p><i>Диякон:</i> Премудрість, прості.</p>
<p><b><i>«Світло тихе»</i></b></p>
<p><b><i>Люди:</i> Світло тихе святої слави безсмертного Отця небесного, святого, блаженного, Ісусе Христе, прийшовши на захід сонця, побачивши світло вечірнє, оспівуємо Отця, і Сина, і Святого Духа – Бога. Достоїн єси у всі часи оспівуваним бути голосами преподобними, Сину Божий, що даєш життя всьому світу, ради чого ввесь світ славить Тебе.</b></p>
<p><i>Диякон:</i> Будьмо уважні. </p>
<p><i>Священик:</i> Мир всім.</p>
<p><i>Диякон:</i> Премудрість. Будьмо уважні. </p>
<p><i>Люди співають<b> прокімен.</b></i></p>
<p><i>Прокімен (г. 7):</i> Возносіть Господа Бога нашого* і поклоняйтеся підніжжю ніг його, бо святе воно <i>(Пс. 98, 5).</i></p>
<p><i>Стих:</i> Господь царює, нехай тремтять народи <i>(Пс. 98, 1).</i></p>
<h3 align="center" ><b><i>Читання книг Старого завіту</i></b></h3>
<p><i>Диякон:</i> Премудрість. </p>
<p><i>Читець:</i><b> З книги Буття читання.</b></p>
<p><i>Диякон:</i> Будьмо уважні.</p>
<p>Далі Господь сказав: Скарги, що здіймаються з Содому й Гомори, вельми великі і гріх їхній дуже тяжкий. Зійду та побачу, чи воно так насправді, чи ні, як у скаргах, що доходять до мене, щоб знати. І повернулись оті чоловіки звідтіля та й пішли на Содом, а Авраам ще стояв перед Господом. Тоді приступив Авраам ще ближче й сказав: Невже ж ти справді хочеш погубити праведного з грішним? Ануж є в цьому місті п'ятдесят праведних. Чи справді їх погубиш і не простиш місцю задля п'ятдесятьох праведних, що в ньому? Хіба ж можеш таке вчинити! Чи вб'єш праведного разом з грішним? Чи прирівняєш праведника до грішника? Невже суддя всієї землі не чинитиме по Правді? Господь же сказав: Коли знайду в Содомі, в місті п'ятдесят праведників, помилую все місце задля них. Тоді Авраам у відповідь: Оце насміливсь я говорити до Господа, а я земля і порох. Може до п'ятдесят і бракуватиме п'ять, тож чи зруйнуєш ти через тих п'ятьох ціле місто? Господь сказав: Не зруйную, коли знайду там сорок п'ять. І знову заговорив він до Господа, кажучи: А може їх там знайдеться сорок? І відрік: Не зроблю того заради тих сорока. Тоді Авраам сказав: Благаю лишень Господа не гніватися, коли я ще скажу: а може їх там знайдеться тридцять? І відповів: Не зроблю, як знайду там тридцять. Тоді той знову: Оце насміливсь я говорити до Господа: а може їх там знайдеться тільки двадцять? На це Господь відрік: Не зруйную заради двадцятьох. Нарешті Авраам промовив: Не в гнів нехай моєму Господеві промовлю ще раз: а може їх там знайдеться хоч десять? І відповів: Не зруйную і заради десяти. Перестав Господь говорити до Авраама й відійшов, а Авраам повернувся на своє місце.<i> (Пс. 18, 20-33).</i></p>
<p><i>Прокімен (г. 6):</i> Воскликніте Господсві, вся земле <i>(Пс. 99, 1).</i></p>
<p><i>Стих:</i> Служіте Господеві з радістю <i>(Пс. 99, 2). </i></p>
<p><i>Диякон: </i>Повеліте.</p>
<p><i>Священик, держачи свічник і кадильницю і дивлячись на престол, чинить знак хреста і співає:</i></p>
<p>Премудрість, прості.</p>
<p><i>Обернувшись до народу, знову чинить знак хреста і співає:</i></p>
<p>Світло Христове просвіщає всіх.</p>
<p><i>Ми робимо три доземні поклони.</i></p>
<p><i>Читець:</i><b> З книги Приповідок читання.</b></p>
<p>Диякон:Будьмо уважні.</p>
<p>Путь праведних - від зла відступити; душу свою збереже, хто на путь свою вважає. Погибелі передує гординя, падінню ж - бундючний дух. Ліпше бути тихим із смиренними, ніде з гордими ділити здобич. Хто вважає на слово, той знаходить добро; хто покладається на Господа, той щасливий. Розумним назвуть того, хто мудрий серцем; ласкавість уст дає наука. Розум - джерело життя тим, хто його має, а дурнота - безумних кара. Серце мудрого його уста навчає, і губам його додає знання. Приємна мова - стільник меду, солодощі для душі, і лік для тіла. Бувають путі, що здаються простими, але кінець їх - дорога смерти. Голод працівника працює для нього; бо його рот примушує до того. Негідник коїть лихо, і на губах у нього мов вогонь гарячий. Лукавий чоловік сіє незгоду, а донощик приятелів розділює. Насильник зводить сусіда свого, і веде його на путь недобру. Хто мружить очі, той хитрощі має на думці; а хто закусує губи, той зла накоїв. Сиве волосся - вінок чести: його знаходять на праведній дорозі. Вартніший довготерпеливий, аніж звитяжець, і той, хто гнів опановує, ніж той, хто здобуває місто. У пазуху кидають жереб, але від Господа залежить вирок. Ліпше шматок хліба та мир до нього, ніж хата, повна жертвенного м'яса, та незгода. Розумний слуга старшує над ганебним сином, - з братами він розділить спадщину. Як горно срібло, а вогонь золото, так Господь випробовує серце. Злочинець уважний на згубну мову, а брехун прислухається до лукавого язика. Хто з бідного сміється, той його Творця зневажає; і хто нещастю радий, той не уникне кари. Вінець старих людей - сини синів; слава ж дітей - їхні батьки. Не личить дурневі наказуюча мова, тим менше князеві - уста брехливі. Гостинець - самоцвіт для того, хто його має: куди б не обернувсь він, матиме щастя. Хто провину покриває - той любови шукає; хто ж її згадує в розмові, той друзів розділяє. Більше картання проймає розумного, аніж дурного сто ударів. Лихий шукає тільки заколоту, тож на нього посланий буде жорстокий ангел. Ліпше наштовхнутись на ведмедицю, в якої відібрано ведмежат, аніж на дурня, коли він шаліє. Хто за добро злом платить, від хати того зло не відійде. Почати сварку - немов випустити воду: покинь спір, заки зчиниться сварка. І той, хто винного виправдує, і той, хто праведника обвинувачує, обидва вони огидні Господеві. Навіщо гроші в руках дурня? Щоб мудрости купити? Таж у нього розуму нема. Друг любить протягом усього часу; він братом буде, коли спаде нещастя. <i>(Прип. 16, 17-17, 17).</i></p>
<p><i>Священик: </i>Мир тобі<i>.</i></p>
<p><i>Диякон:</i> Премудрість.</p>
<h3 align="center" ><b><i>«Нехай направиться»</i></b></h3>
<p><i>Священик від передньої сторони престолу співає:</i></p>
<p>Нехай направиться молитва моя, як кадило, перед тобою, підношення рук моїх, жертва вечірняя.</p>
<p><i>Люди:</i><b> Нехай направиться молитва моя, як кадило, перед тобою, підношення рук моїх, жертва вечірняя.</b></p>
<p><i>Священик, стоячи з правої сторони, співає перший вірш:</i></p>
<p>Господи, візвав я до Тебе, вислухай мене. Почуй голос моління мого, коли я взиваю до Тебе.</p>
<p><i>Люди:</i><b> Нехай направиться...</b></p>
<p><i>Священик, стоячи ззаду престолу, співає другий вірш:</i></p>
<p>Положи, Господи, охорону устам моїм і двері огороди губам моїм.</p>
<p><i>Люди:</i> <b>Нехай направиться...</b></p>
<p><i>Священик, з лівої сторони, співає третій вірш:</i></p>
<p>Не наклони серця мого до словес лукавства, щоб вигадувати приводи для гріхів.</p>
<p><i>Люди:</i><b> Нехай направиться...</b></p>
<p><i>Священик, з передньої сторони престолу:</i></p>
<p>Нехай направиться молитва моя, як кадило, перед тобою.</p>
<p><i>Люди:</i><b> Підношення рук моїх, жертва вечірняя.</b></p>
<p><i>Священик кадить престол на початку і при кінці кожного вірша, який співає.</i></p>
<p><i>Коли священик співає: </i>Нехай направиться...,<i> люди моляться навколішках; коли ж співають люди, священик зі служачими у святилищі стають на коліна, молячись.</i></p>
<p><i>По закінченні робимо три доземні поклони.</i></p>
<p><i>Якщо є празник святого, або храмове свято припаде в посні дні, тоді диякон або священик мовить: </i>Будьмо уважні,<i> а читець – прокімен апостола. Тоді читається Апостол, співається </i>Алилуя <i>читається Євангеліє.</i></p>
<h3 align="center" ><b><i>Єктенія усильного благання</i></b></h3>
<p><i>Диякон:</i> Промовмо всі з усієї душі і з усієї мислі нашої промовмо. </p>
<p><i>Люди:</i><b> Господи, помилуй.</b></p>
<p><i>Диякон:</i> Господи вседержителю, Боже отців наших, молимось Тобі, вислухай і помилуй.</p>
<p><i>Люди:</i><b> Господи, помилуй.</b></p>
<p><i>Диякон:</i> Помилуй нас, Боже, по великій милості твоїй, молимось Тобі, вислухай і помилуй.</p>
<p><i>Люди:</i><b> Господи, помилуй <i>(3).</i></b></p>
<p><b><i>Молитви усильного благання</i></b></p>
<p>Господи Боже наш, усильне це моління прийми від рабів твоїх і помилуй нас по множеству милости Твоєї, і щедроти твої зішли на нас і на всіх людей твоїх, що очікують від Тебе багатої милости.</p>
<p><i>Диякон:</i> Ще молимось за святішого вселенського архиєрея <i>(ім’я),</i> папу Римського, і за блаженнішого патріярха нашого <i>(ім’я),</i> і за преосвященнішого архиєпископа й митрополита нашого Кир <i>(ім’я), </i>боголюбивого єпископа нашого Кир <i>(ім‘я), </i>[<i>у монастирях:</i> за всечесніших отців наших, архимандрита <i>(ім’я)</i>, протоігумена <i>(ім’я),</i> ігумена <i>(ім’я)</i>]<i>,</i> за тих, що служать і послужили у святім храмі цім (у святій обителі цій), і за отців наших духовних, і всю во Христі братію нашу.</p>
<p><i>Люди, на кожне прошення: </i><b>Господи, помилуй </b><i>(3).</i></p>
<p><i>Диякон:</i> Ще молимось за Богом бережений народ наш, за правління і за все військо.</p>
<p><i>Диякон:</i> Ще молимось за предстоячих людей, що очікують від Тебе великої й багатої милости, за тих, що творять нам милостиню, і за всіх православних християн.</p>
<p><i>Священик:</i> Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Люди:</i><b> Амінь.</b></p>
<h3 align="center" ><b><i>Єктенія за оглашенних</i></b></h3>
<p>Помоліться, оглашенні, Господеві. </p>
<p><i>Люди, на кожне прошення:</i><b> Господи, помилуй.</b></p>
<p>Вірні, за оглашенних помолімся, щоб Господь помилував їх.</p>
<p>Огласив їх словом істини. Відкрив їм євангеліє правди.</p>
<p>Приєднав їх до святої своєї соборної й апостольської Церкви.</p>
<p>Спаси, помилуй, заступи й охорони їх, Боже, Твоєю благодаттю.</p>
<p>Оглашенні, голови ваші Господеві приклоніть.</p>
<p><b><i>Люди:</i> Тобі, Господи.</b></p>
<p><b><i>Молитва за оглашенних</i></b></p>
<p><i>Священик:</i> Боже, Боже наш, создателю і створителю всього; що хочеш, щоб усі спаслися і прийшли до розуміння істини. Споглянь на твоїх рабів оглашенних і ізбав їх від давньої омани і підступу супротивного; і призови їх до вічного життя, просвіщаючи їх душі і тіла, і приєднуючи їх до словесного твого стада, яке ім’ям твоїм святим називається.</p>
<p>Щоб і вони з нами славили пречесне й величне ім’я Твоє, Отця, і Сина, і Святого Духа, нині і повсякчас, і на віки віків.</p>
<p><i>Люди:</i><b> Амінь.</b></p>
<p><i>Диякон:</i> Всі оглашенні, вийдіть; оглашенні, вийдіть; всі оглашенні, вийдіть, щоб ніхто з оглашенних не залишився, тільки вірні, ще і ще в мирі Господеві помолімся.</p>
<p><i>Люди:</i><b> Господи, помилуй.</b></p>
<p><i>Це кажеться тільки до середи четвертого тижня посту; від того дня, коли священик виголосить: </i>Щоб і вони з нами славили...,<i> диякон мовить і ці прошення:</i></p>
<h3 align="center" ><b><i>Єктенія за тих, що готуються до хрещення</i></b></h3>
<p>Всі оглашенні, вийдіть; оглашенні, вийдіть; всі, що до просвіщення, приступіть: помоліться ви, що до просвіщення,.</p>
<p><i>Люди, на кожне прошення</i>: <b>Господи, помилуй.</b></p>
<p>Вірні, за братів, що до святого просвіщення готуються, і спасення їх, Господеві помолімся.</p>
<p>Щоб Господь Бог наш утвердив їх і укріпив.</p>
<p>Просвітив їх просвіщенням розуму і благочестя.</p>
<p>Сподобив їх у належну пору купелі зновубуття, відпущення гріхів і одежі нетління.</p>
<p>Новородив їх водою і духом.</p>
<p>Дарував їм звершення віри.</p>
<p>Приєднав їх до святого свого і вибраного стада.</p>
<p>Спаси, помилуй, заступи і охорони їх, Боже, Твоєю благодаттю.</p>
<p>Ви, що до просвіщення, голови ваші Господеві приклоніть.</p>
<p><i>Люди:</i><b> Тобі, Господи.</b></p>
<p><b><i>Молитва за тих, що готуються до святого просвіщення</i></b></p>
<p><i>Священик:</i> Яви, Владико, лице Твоє на тих, що готуються до святого просвіщення і прагнуть стрясти гріховну скверну, озори їх помисел, упевни їх у вірі, утверди в надії, соверши в любові, вчини чесними членами Христа твого, що дав себе як ізбавління за душі наші.</p>
<p>Бо Ти єси просвіщення наше, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><i>Люди:</i><b> Амінь.</b></p>
<p><i>Диякон:</i> Всі, що до просвіщення, вийдіть; ви, що до просвіщення, вийдіть; всі оглашенні, вийдіть, щоб ніхто з оглашенних не залишився, тільки вірні, ще і ще в мирі Господеві помолімся.</p>
<p><i>Люди: </i><b>Господи, помилуй</b><i>.</i></p>
<p><b><i>Перша молитва за вірних</i></b></p>
<p>Боже великий і хвальний, що животворящою смертю Христа твого переставив нас від тління в нетління, Ти визволь усі наші почуття від пристрасного умертвіння, поставивши їм за доброго провідника внутрішню розсудливість; і око, отже, нехай не пристане ні на який погляд лукавий, а слух нехай буде замкнений для пустих слів, язик же нехай очиститься від слів непристойних; очисть же наші губи, що хвалять Тебе, Господи; учини, щоб руки наші здержувалися від злих учинків, а діяли тільки те, що добровгодне Тобі, утверджуючи всі наші члени і мислі благодаттю Твоєю.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p><i>Диякон:</i> Премудрість.</p>
<p><i>Священик:</i> Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків.</p>
<p><i>Люди:</i><b> Амінь.</b></p>
<p><i>Диякон:</i> Ще і ще в мирі Господеві помолімся.</p>
<p><i>Люди:</i><b> Господи, помилуй.</b></p>
<p><b><i>Друга молитва за вірних</i></b></p>
<p>Владико святий, преблагий, молимо Тебе, багатого в милості, милостивий будь нам, грішним; і сотвори нас достойними прийняти єдинородного твого Сина і Бога нашого, царя слави. Ось бо пречисте його тіло і животворяща кров, що в цей час входять у невидимому супроводі множества воїнства небесного, мають предложитися на цій тайній трапезі, а їх причастя неосудно нам даруй, щоб ми, осяяні ними мисленним оком, стали синами світла і дня.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p><i>Диякон:</i> Премудрість.</p>
<p><i>Священик:</i> За даром Христа твого, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків.</p>
<p><i>Люди:</i> <b>Амінь.</b></p>
<h3 align="center" ><b><i>«Нині сили»</i></b></h3>
<p><b>Нині сили небесні з нами невидимо служать: ось бо входить цар слави, ось жертва тайна совершенна супроводиться у славі. З вірою і любов’ю приступім, щоб нам причасниками життя вічного бути. Алилуя, алилуя, алилуя.</b></p>
<p><i>Диякон кадить, а відтак разом зі священиком мовлять:</i> Нині сили небесні... <i>тричі.</i></p>
<p><i>Тоді творять вхід із передшеосвяченими дарами, не мовлячи нічого.</i></p>
<p><i>По вході робимо три доземні поклони.</i></p>
<p><b></b></p>
<h3 align="center" ><b><i>Прохальна єктенія</i></b></h3>
<p><i>Диякон:</i> Сповнім вечірню молитву нашу Господеві.</p>
<p><i>Люди, на кожне прошення:</i><b> Господи, помилуй.</b></p>
<p>За предложені і передшеосвячені чесні дари Господеві помолімся.</p>
<p>Щоб чоловіколюбець Бог наш, прийнявши їх у святий, і пренебесний, і мисленний свій жертовник, як приємний запах духовний, зіслав нам божественну благодать і дар Святого Духа, помолімся. </p>
<p>Щоб ізбавитися нам від усякої скорби, гніву й нужди, Господеві помолімся.</p>
<p><b><i>Молитва по поставленні святих таїн</i></b></p>
<p><i>Священик:</i> Боже невимовних і невидимих таїн, у Тебе є сховані скарби премудрости й розуму; Ти відкрив нам служіння цій служби і з-за багатого твого чоловіколюбія поставив нас, грішних, приносити Тобі дари й жертви за наші гріхи і людські невідання. Ти сам, невидимий царю, що твориш діла великі й недослідні, славні й надзвичайні, яким немає числа, споглянь на нас, недостойних рабів твоїх, що стоять перед цим святим жертовником, як перед херувимським твоїм престолом, на якому єдинородний твій Син і Бог наш спочиває під страшними таїнствами, що лежать перед нами.</p>
<p>Визволивши і нас, і вірних людей твоїх від усякої нечистоти, освяти душі і тіла всіх нас освяченням невід’ємним, щоб ми з чистим сумлінням, з незасоромленим лицем, з просвіченим серцем причащаючися цих божественних святощів і оживотворювані ними, з’єдналися з самим Христом твоїм, істинним Богом нашим, що сказав: Хто їсть моє тіло і хто п’є мою кров, у мені перебуває і я в ньому; щоб ми, як поселиться і житиме в нас Слово Твоє, Господи, стали храмом пресвятого й поклоняємого твого Духа, визволені від усякого диявольського підступу, що докопується ділом, або словом, або помислом, і одержали обіцяні нам блага, з усіма святими твоїми, що від віку Тобі благо-угодні були.</p>
<p><i>Диякон:</i> Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p>Вечора всього звершеного, святого, мирного й безгрішного у Господа просім.</p>
<p><b><i>Люди, на кожне прошенення:</i></b><b>Подай, Господи.</b></p>
<p>Ангела миру, вірного наставника, хоронителя душ і тілес наших у Господа просім.</p>
<p>Прощення й відпущення гріхів і прогрішень наших у Господа просім.</p>
<p>Доброго й пожиточного душам нашим і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболісної, бездоганної, мирної, і доброго одвіту на страшнім судищі Христовім просім.</p>
<p>Єдність віри і причастя Святого Духа випросивши, самі себе, і один одного, і все життя наше Христу Богові віддаймо. </p>
<p><i>Люди:</i><b> Тобі, Господи.</b></p>
<h3 align="center" ><b><i>«Отче наш»</i></b></h3>
<p><i>Священик:</i> І сподоби нас, Владико, зі сміливістю, неосудно сміти призивати Тебе, небесного Бога Отця, і мовити.</p>
<p><i>Люди:</i><b> Отче наш, що єси на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш насущний дай нам днесь; і прости нам довги наші, як і ми прощаємо довжникам нашим; і не введи нас у спокусу, але ізбав нас від лукавого.</b></p>
<p><i>Священик:</i> Бо Твоє єсть царство, і сила, і слава, Отця, і Сина, і Святого Духа, нині і повсякчас і на віки віків.</p>
<p><i>Люди:</i><b> Амінь.</b></p>
<p><i>Священик:</i> Мир всім.</p>
<p><i>Люди:</i><b> І духові твоєму.</b></p>
<p><i>Диякон:</i> Голови ваші Господові приклоніть.</p>
<p><i>Люди:</i><b> Тобі, Господи.</b></p>
<p><i>Священик:</i> Боже, єдиний благий і милосердний, що живеш на висотах і споглядаєш на смиренних, споглянь милосердним оком на всіх людей твоїх, і захорони їх, і сподоби всіх нас неосудно причаститися цих твоїх животворящих таїн, бо перед тобою ми схилили свої голови, очікуючи від Тебе багатої милости.</p>
<p>Благодаттю, і щедротами, і чоловіколюбієм єдинородного Сина твого, що з ним благословен єси, з пресвятим, і благим, і животворящим твоїм Духом, нині і повсякчас, і на віки віків.</p>
<p><i>Люди:</i><b> Амінь.</b></p>
<p><i>Священик:</i> Зглянься, Господи Ісусе Христе, Боже наш, від святого жилища твого і від престолу слави царства твого і прийди, щоб освятити нас, Ти, що вгорі з Отцем сидиш і тут з нами невидимо перебуваєш, і сподоби нас могутньою Твоєю рукою подіти нам пречисте Твоє тіло і чесну кров, а через нас усім людям.</p>
<p><i>Священик і диякон поклоняються тричі, мовлячи:</i></p>
<p>Боже, милостивий будь мені, грішному.</p>
<h3 align="center" ><b><i>Причастя</i></b></h3>
<p><i>Диякон:</i> Будьмо уважні,</p>
<p><i>Священик:</i> Передшеосвячене святеє святим.</p>
<p><i>Люди:</i><b> Єдин свят, єдин Господь, Ісус Христос, на славу Бога Отця. Амінь.</b></p>
<p><i>Причасний:</i><b> Споживіте і збагніте, що благий Господь. Алилуя, алилуя, алилуя.</b></p>
<p><i>(Якщо читалося Апостол і Євангеліє празника або святого, співається і його причасний).</i></p>
<p><b><i>Молитва приготування до святого причастя</i></b></p>
<p><b>Вірую, Господи, і ісповідую, що Ти єси воістину Христос, Син Бога живого, що прийшов у світ грішників спасти, з яких перший (перша) я.</b></p>
<p><b>Вечері Твоєї тайної днесь, Сину Божий, мене причасника (причасницю) прийми, бо ворогам твоїм тайни не повім і поцілунку не дам Тобі, як Юда, але, як розбійник, сповідаюся Тобі:</b></p>
<p><b>Пом’яни мене, Господи, коли прийдеш, у царстві твоїм.</b></p>
<p><b>Пом’яни мене, Владико, коли прийдеш, у царстві твоїм.</b></p>
<p><b>Пом’яни мене, Святий, коли прийдеш, у царстві твоїм.</b></p>
<p><b>Нехай не на суд і не в осудження буде мені причастя святих твоїх таїн, Господи, а на зцілення душі і тіла.</b></p>
<p><b>Боже, милостивий будь мені, грішному (грішній).</b></p>
<p><b>Боже, очисти мої гріхи і помилуй мене.</b></p>
<p><b>Без числа нагрішив (нагрішила) я, Господи, прости мені.</b></p>
<p><i>Диякон, узявши чашу і обернувшись до людей, мовить: </i>Приступіте<i>.</i></p>
<p><i>Люди: </i><b>Благословлю Господа на всякий час. Алилуя.</b></p>
<p><i>Причастя вірних відбувається, як на Літургії Івана Золотоустого.</i></p>
<p><i>Священик, причащаючи, мовить:</i> Чесного, і пресвятого, і пречистого тіла Господа, і Бога, і Спаса нашого Ісуса Христа причащається раб Божий (раба Божа) <i>(ім’я),</i> на відпущення гріхів своїх і на життя вічне. Амінь.</p>
<p><i>Після обкадження дарів священик, узявши чашу і обернувшись до людей, мовить:</i></p>
<p>Благословен Бог, що просвічує й освячує нас.</p>
<p>Завжди, нині і повсякчас, і на віки віків.</p>
<p><i>І відносить святе до проскомидійника.</i></p>
<p><i>Люди:</i> <b>Амінь. Благодаримо Тебе, Христе Боже наш, що сподобив єси нас бути причасниками твого пречистого тіла і Твоєї чесної крови, пролитої за ввесь світ, на відпущення гріхів – таїнства твого промислу. Алилуя, алилуя, алилуя.</b></p>
<h3 align="center" ><b><i>Благодарна єктенія</i></b></h3>
<p><i>Диякон:</i> Прості, прийнявши божественних, святих, пречистих, безсмертних, небесних і животворящих, страшних Христових таїн, достойно благодарім Господа.</p>
<p><i>Люди:</i><b> Господи, помилуй.</b></p>
<p>Заступи, спаси, помилуй і охорони нас, Боже, Твоєю благодаттю.</p>
<p><i>Люди:</i><b> Господи, помилуй.</b></p>
<p>Вечір весь звершений, святий, мирний і безгрішний випросивши, самі себе, і один одного, і все життя наше Христу Богові віддаймо.</p>
<p><i>Люди:</i><b> Тобі Господи.</b></p>
<p><b><i>Молитва благодарення</i></b></p>
<p><i>Священик:</i> Благодаримо Тебе, Спаса всіх Бога, за всі блага, які Ти подав нам, і за причастя святого тіла і крови Христа твого, і молимось до Тебе, Владико чоловіколюбче: Захорони нас під покровом крил твоїх, і дай нам аж до останнього нашого віддиху достойно причащатися твоїх святощів, на просвічення душі і тіла, у насліддя небесного царства.</p>
<p>Бо Ти єси освячення наше і Тобі славу возсилаємо, Отцю, і Сину, і Святому Духові, нині і повсякчас, і на віки віків. </p>
<p><i>Люди:</i><b> Амінь.</b></p>
<p><i>Священик:</i> В мирі вийдім. </p>
<p><i>Люди:</i><b> В імені Господнім. </b></p>
<p><i>Диякон:</i> Господеві помолімся. </p>
<p><i>Люди:</i><b> Господи, помилуй.</b></p>
<h3 align="center" ><b><i>Заамвонна молитва</i></b></h3>
<p><i>Священик:</i> Владико вседержителю, Ти всю твар премудрістю створив і невимовним твоїм промислом і великою благістю ввів нас у ці священні дні на очищення душ і тілес, на здержання пристрастей, для надії воскресення.</p>
<p>Ти в сорока днях вручив скрижалі, богом писані письмена, угодникові Твоєму Мойсеєві.</p>
<p>Подай і нам, благий, добрим подвигом подвизатися, час посту завершити, віру неподільну зберегти, голови невидимих зміїв сокрушити, і переможцями гріха явитись, і неосудне достигнути поклонитися святому воскресенню.</p>
<p>Бо благословилося і прославилося пречесне й величне ім’я Твоє, Отця, і Сина, і Святого Духа, нині і повсякчас, і на віки віків.</p>
<p><i>Люди:</i><b> Амінь. Будь ім’я Господнє благословенне від нині і до віку </b><i>(3)</i></p>
<p><i>Священик роздає людям антидор.</i></p>
<h3 align="center" ><b><i>Псалом 33</i></b></h3>
<p><b>Благословлю Господа на всякий час, завжди хвала його в устах моїх.</b></p>
<p><b>У Господі похвалиться душа моя, нехай почують лагідні і возвеселяться.</b></p>
<p><b>Возвеличте Господа зо мною, і вознесімо ім’я його вкупі.</b></p>
<p><b>Я шукав Господа, і він вислухав мене, і від усіх скорбот моїх ізбавив мене.</b></p>
<p><b>Приступіть до нього і просвітіться, і лиця ваші не постидаються.</b></p>
<p><b>Оцей убогий візвав, і Господь вислухав його, і від усіх скорбот його спас його.</b></p>
<p><b>Ополчиться ангел Господень навкруг тих, що бояться його, і ізбавить їх.</b></p>
<p><b>Вкусіте і видіте, що благий Господь; блажен муж, що уповає на нього.</b></p>
<p><b>Бійтеся Господа, всі святії його, бо нема недостатку в тих, що бояться його.</b></p>
<p><b>Багаті збідніли і зголодніли, а тим, що шукають Господа, не забракне ніякого добра.</b></p>
<p><b>Прийдіте, чада, послухайте мене, страху Господнього навчу вас.</b></p>
<p><b>Хто є той чоловік, що, люблячи життя, бажає видіти дні благі?</b></p>
<p><b>Стримай язик твій від зла і губи твої, щоб не говорити лести.</b></p>
<p><b>Відхилися від зла і твори добро, шукай миру і біжи за ним.</b></p>
<p><b>Очі Господні на праведних, а уші його на молитву їх.</b></p>
<p><b>Лице ж. Господнє проти тих, що творять зло, щоб викоренити з землі пам’ять їх.</b></p>
<p><b>Візвали праведні і Господь вислухав їх, і від усіх скорбот їх ізбавив їх.</b></p>
<p><b>Близький Господь до сокрушених серцем, і смиренних духом спасе.</b></p>
<p><b>Багато скорбот у праведних, і від усіх них ізбавить їх Господь.</b></p>
<p><b>Охороняє Господь усі кості їх, ні одна з них не сокрушиться.</b></p>
<p><b>Смерть грішників люта, і ті, що ненавидять праведного, згрішать.</b></p>
<p><b>Ізбавить Господь душі рабів своїх, і не згрішать усі, що уповають на нього.</b></p>
<p><b><i>Молитва на споживання святих дарів</i></b></p>
<p>Господи Боже наш, що ввів нас у ці священні дні і зробив нас причасниками страшних твоїх таїн, приєднай нас до твого словесного стада і вчини нас наслідниками твого царства, нині і повсякчас, і на віки віків. Амінь.</p>
<h3 align="center" ><b><i>Відпуст</i></b></h3>
<p>Благословення Господнє на вас, того благодаттю і чоловіколюбієм, завжди, нині і повсякчас, і на віки віків.</p>
<p><i>Люди: </i><b>Амінь.</b></p>
<p><i>Диякон:</i> Премудрість.</p>
<p><i>Люди:</i><b> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</b></p>
<p><i>Священик:</i> Слава Тобі, Христе Боже, уповання наше, слава Тобі.</p>
<p><i>Люди:</i><b> Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <i>(3). </i>Благослови.</b></p>
<p><i>Священик:</i> Христос, істинний Бог наш, молитвами пречистої своєї Матері, силою чесного і животворного хреста, святих, славних і всехвальних апостолів, і святого (<i>ім'я, якого є храм</i>), і святого мученика Кодрата і тих, що з ним, і всіх святих, помилує і спасе нас, як благий і чоловіколюбець.</p>
<p><i>Люди: </i><b>Амінь.</b></p>