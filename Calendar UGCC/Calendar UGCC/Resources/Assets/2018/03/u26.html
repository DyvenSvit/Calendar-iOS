<p><b><span>ВЕЧІРНЯ:</span> <em>Поклони</em></b><em> на Вечірнях неділь Великого посту творимо не від початку Вечірні, але після “Сподоби, Господи…” – три малі поклони і на Трисвятому, що по “Нині відпускаєш…”; а три доземні поклони творимо на тропарях: на “Богородице Діво….” і на молитві прп. Єфрема</em> <em>без 12 малих.</em></p>
<p>Катизми немає; На <em>“Господи, взиваю я...”</em> 10 стихир: 4 покаянні Октоїха: <em>(2 із стиховні Вечірні і 2 із стиховні Утрені),</em> 3 Тріоді, та 3 свт., <em>Слава:</em> свт., <em>І нині:</em> звич. богородичний за гласом наславника; Вхід, великий прокімен <em>“Дав єси спадкоємство...”</em>; <em>“Сподоби, Господи...” -</em> три малі поклони<em>;</em> Стиховня Тріоді; По <em>“Отче наш...”</em> співаємо три тропарі з поклонами, а <em>“Під твою милість...”</em> без поклону. <em>“Господи, помилуй”</em> (40) й інше – як у Часослові, тільки до кінця 3-го вел. поклону молитви прп. Єфрема і одразу “Слава Тобі, Христе Боже”. </p>
<p><b><span>УТРЕНЯ:</span></b> Замість <em>«Бог Господь...»</em> співаємо <em>“Алилуя”</em> і троїчні тропарі гласу; </p>
<p>Катизми 3; сідальні: 1-й Октоїха, 2-й і 3-й Тріоді. <b><em>Малі єктенії між сідальними – не беруться.</em> </b>Пс. 50 і молитва «Спаси, Боже, людей Твоїх...»; Канон свт. і трипіснець Тріоді, які переплітаються із піснями: на 1-ій, 8-ій, і 9-ій піснях – канон свт. і трипіснець Тріоді. На 3-ій, 4-ій, 5-ій, 6-ій і 7-ій – лише канон свт. Катавасією буде завжди ірмос останнього канону. По 3-ій – сідальний свт., <em>Слава І нині:</em> його богородичний; по 6-ій – кондак-ікос свт., або мученичий Октоїха біжучого гласу, поданий на кінці Тріоді <em>(так і у всі седмичні дні Великого посту).</em> По 9-ій – <em>“Достойно...”</em> і по єктенії – світильний гласу; Перед Малим славослов’ям єрей виголошує: “Тобі належить слава…”, а відтак «Слава Тобі, що світло нам показав». На <em>«Слава во вишніх Богу…»</em> - поклоняємось тричі;</p>
<p>Стиховн<em>я</em> Тріоді<em>.</em> <em>Слава:</em> свт., <em>І нині:</em> богородичний за голосом наславника.<em> “Добре воно...” (2),</em> по<em> “Отче наш...”:</em> тропар “Стоячи у храмі...”; відтак <em>“Господи, помилуй”</em> (40) і по останньому поклоні відразу <em>“Прийдіте, поклонімся…”</em> тричі й 1-й Час.</p>
<p><b><span>ЧАСИ:</span></b> все за посним уставом. На 6-му Часі між богородичним і старозаповітними стихами співаємо тропар пророцтва Тріоді і одне пророцтво між двома прокіменами: Іс. 48, 17-22; 49, 1-4;</p>