<h2 align="center" ><b>ВЕЧІРНЯ</b></h2>
<p><i>Священик, одягши епітрахиль, виходить північними дверми і, ставши перед зачиненими св. дверми, робить малу метанію і виголошує:</i></p>
<p><i>Священик:</i> Благословенний Бог наш завжди, нині і повсякчас, і на віки вічні.</p>
<p><i>Вірні:</i> Амінь. Слава тобі, Боже наш, слава тобі.</p>
<p>Царю небесний, утішителю, Душе істини, * що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>
<p>Святий Боже, святий Кріпкий, святий Безсмертний, помилуй нас <i>(3 р.)</i></p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй<i> (3 р.)</i></p>
<p>Слава Отцю, і Сину, і Святому Духові.</p>
<p>Інині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь. Господи, помилуй <i>(12 р.)</i></p>
<p>Слава Отцю, і Сину, і Святому Духові:*</p>
<p>І нині і повсякчас, і на віки вічні. Амінь.</p>
<p>Прийдіте, поклонімся* Цареві нашому Богу.</p>
<p>Прийдіте, поклонімся* Христові, Цареві нашому Богу.</p>
<p>Прийдіте, поклонімся і припадім* до самого Господа Ісуса Христа, Царя і Бога нашого.</p>
<h3 align="center" ><b>Псалом 103</b></h3>
<p>Благослови, душе моя, Господа!* Господи, Боже мій, ти вельми великий!</p>
<p>Ти одягнувся величчю і красою,* ти світлом, наче ризою, покрився.</p>
<p>Ти розіп'яв, неначе намет, небо,* ти збудував твої горниці у водах.</p>
<p>Із хмар собі робиш колісницю,* ходиш на крилах вітру.</p>
<p>Вітри своїми посланцями учиняєш,* полум'я вогненне − слугами своїми.</p>
<p>Ти заснував землю на її підвалинах,* не захитається по віки вічні.</p>
<p>Безоднею, немов одежею, покрив її,* понад горами стали води.</p>
<p>Перед погрозою твоєю вони тікали,* перед голосом грому твого тремтіли.</p>
<p>Підвелися гори, зійшли долини до місця,* що ти їм призначив.</p>
<p>Поставив їм границю, якої не перейдуть,* щоб знову покрити землю.</p>
<p>Джерела посилаєш у ріки,* які течуть проміж горами.</p>
<p>Усю звірину, що в полі, вони напувають,* дикі осли там гасять свою спрагу.</p>
<p>Над ними кублиться небесне птаство,* з-поміж гілляк дає свій голос.</p>
<p>Ти напуваєш гори з твоїх горниць,* земля насичується плодом діл твоїх.</p>
<p>Вирощуєш траву для скоту, зела – на вжиток людям,* щоб хліб із землі добували:</p>
<p>Вино, що серце людське звеселяє, олію, щоб від неї ясніло обличчя,* і хліб, що скріплює серце людське.</p>
<p>Насичуються дерева Господні,* кедри ливанські, що посадив їх.</p>
<p>На них гніздяться птиці;* бусли – на кипарисах їхнє житло.</p>
<p>Високі гори для оленів,* скелі − для зайців притулок.</p>
<p>Ти створив місяць, щоб значити пори;* сонце знає свій захід.</p>
<p>Наводиш темряву, і ніч надходить,* що в ній ворушаться усі звірі дібровні.</p>
<p>Левенята рикають за здобиччю своєю,* поживи від Бога для себе просять.</p>
<p>Ховаються, як тільки зійде сонце,* лягають у своїх норах.</p>
<p>Виходить чоловік до свого діла,* і до своєї праці аж до вечора.</p>
<p>Яка їх, твоїх діл, Господи, сила!* У мудрості все ти створив, − повна земля твоїх створінь.</p>
<p>Ось море велике, прешироке, * у ньому плазунів без ліку, звірів малих і великих.</p>
<p>Там кораблі проходять,* є і левіятан, якого ти створив, щоб ним бавитися.</p>
<p>Усі вони від тебе дожидають,* щоб дав їм у свій час поживу.</p>
<p>Коли даєш їм, вони її збирають,* як розтулюєш твою руку, вони насичуються благом.</p>
<p>Вони бентежаться, коли ховаєш вид свій;* як забираєш дух у них, вони гинуть і повертаються у свій порох.</p>
<p>Зішлеш свій дух, – вони оживають,* і ти відновлюєш лице землі.</p>
<p>Нехай слава Господня буде повіки,* нехай Господь радіє творами своїми.</p>
<p>Спогляне він на землю, і вона стрясається,* торкнеться гір, вони димують.</p>
<p>Я буду Господеві співати поки життя мого,* псалми співатиму, поки буду жити.</p>
<p>Нехай буде приємна йому моя пісня;* у Господі я веселитимусь.</p>
<p>Нехай грішники з землі щезнуть, і беззаконних більше нехай не буде.* Благослови, душе моя, Господа.</p>
<p>Слава Отцю, і Сину, і Святому Духові:</p>
<p>І нині і повсякчас, і на віки вічні. Амінь.</p>
<p>Алилуя, алилуя, алилуя: Слава тобі, Боже! <i>(3 р.)</i></p>
<h3 align="center" ><b>Вечірні молитви</b></h3>
<p><i>Під час 103-го псалма священик мовить перед св. дверми вечірні молитви. </i></p>
<p>1. Господи щедрий і милосердний, довготерпеливий і многомилостивий! Вислухай молитви наші і зверни увагу на голос моління нашого і яви нам знак милости твоєї, наведи нас на дорогу твою, щоб ходили ми в твоїй правді. Звесели серця наші, щоб ми боялись імення твого святого, бо ти великий і твориш чуда; ти Бог єдиний і немає подібного тобі між богами, Господи. Ти сильний у милості і добрий у силі, аби допомагати й утішати, і спасати всіх, хто на ім'я твоє святе уповає. Бо тобі належить усяка слава, честь і поклоніння: Отцю, Сину, і Святому Духові, нині і повсякчас, і на віки вічні. Амінь.</p>
<p>2. Господи, в обуренні твоїм не картай нас, ані в гніві твоїм нас не карай, але поводься з нами за милістю твоєю, Лікарю і Зцілителю душ наших. Приведи нас до бажаної пристані твоєї, просвіти очі сердець наших на пізнання твоєї правди і дай нам останок теперішнього дня мирний і безгрішний, і ввесь час життя нашого, заради молитов святої Богородиці і всіх святих. Бо твоя влада і твоє царство, і сила, і слава: Отця, і Сина, і Святого Духа, нині і повсякчас, і на віки вічні. Амінь.</p>
<p>3. Господи, Боже наш! Згадай нас грішних і недостойних слуг твоїх, коли призиваємо святе ім'я твоє, і не осороми нас, коли очікуємо милости твоєї, але вислухай, Господи, усі наші спасенні прохання, і вчини нас достойними любити і боятися тебе від усього серця нашого і творити в усьому волю твою. Бо ти є добрий і чоловіколюбний Бог, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p>4. Невмовкаючими піснями і неустанними величаннями святих сил оспівуваний, наповни уста наші хвалінням твоїм, щоб віддавати шану імені твоєму святому; і дай нам частку і спадкоємство з усіма, що почитають тебе в правді і зберігають заповіді твої, молитвами святої Богородиці і всіх святих твоїх. Бо тобі належить усяка слава, честь і поклоніння: Отцю, і Сину, і Святому Духові, нині і повсякчас, і на віки вічні. Амінь.</p>
<p>5. Благословенний ти, Господи Боже, Вседержителю, що знаєш думки людські, що відаєш те, чого ми потребуємо, і багато більше, ніж ми просимо, або розуміємо. Самий ти, чоловіколюбний Царю, у всьому добрий, задовольни нас багатством твоїх ласк, щоб ми непостидною совістю призивали святе ім'я твоє; і не введи нас у спокусу, але визволь нас від злого, і провидінням твоїм дай нам усе корисне. Бо тобі належить усяка слава, честь і поклоніння: Отцю, і Сину, і Святому Духові, нині і повсякчас, і на віки вічні. Амінь.</p>
<p>6. Господи, Господи, що пречистою твоєю долонею все утримуєш, що довго терпиш нам усім, і жалієшся задля нашої злоби! Згадай твої милості і ласки, відвідай нас у твоїй доброті і дай нам пройти й останок нинішнього дня вільним від різних затій лукавого, і збережи наше життя без напастувань, благодаттю Святого твого Духа, − милістю, щедротами і чоловіколюб'ям єдинородного Сина твого, з яким і ти є благословенний, з пресвятим, добрим і животворним твоїм Духом, нині і повсякчас, і на віки вічні. Амінь.</p>
<p>7. Боже великий і дивний, що несказанною добрістю і багатим промислом усім управляєш, і дав нам земні добра й запевнив нам обіцяне царство уділеними ласками впродовж цього дня, остерігши нас від усякого лиха! Дай нам і решту непорочно докінчити перед святою твоєю славою і величати тебе одного і доброго, і чоловіколюбного Бога нашого. Бо ти Бог наш і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p>8. Боже великий і вишній, в тебе одного є безсмертність і в світлі живеш недоступнім. Ти все створіння мудро створив, відокремив світло від темряви і сонце поклав, щоб правити днем, а місяць і зорі, щоб володіли ніччю, нас же грішних вчинив достойними і в теперішню годину стати перед твоїм обличчям, щоб тебе визнавати і принести тобі вечірнє славослов'я. Направ, Чоловіколюбче, молитву нашу, немов кадило, перед тобою і прийми її, як благовонний запах. Дай нам мирний цей вечір і близьку вже ніч; зодягни нас у броню світла; визволь нас від нічного страху і всякої речі, що в темряві з'являється, і дай сон, що його ти дарував на відпочинок нашій немічності, вільний від усякого маріння диявольського. Владико, давче добра, хай і на нашій постелі, бувши тобі милими, згадуємо вночі твоє ім'я і, просвічувані навчанням твоїх заповідей, встанемо в душевній радості до звеличування твоєї доброти, приносячи твоєму милосердю молитви і моління, за наші і всіх твоїх людей провини. Відвідай їх задля молитов святої Богородиці. Бо ти є добрий і чоловіколюбний Бог, і тобі віддаємо славу: Отцю, і Сину, і Святому Духові, нині і повсякчас, і на віки вічні. Амінь.</p>
<p><i>Після псалма священик вертається і стає перед престолом, а диякон виходить перед св. двері і виголошує єктенію. Якщо нема диякона, священик сам виголошує єктенію перед св. дверми. Треба знати, що згідно із давньою традицією священик виголошує всі ектенії, окрім ектенії усильного благання, перед святими дверми.</i></p>
<h3 align="center" ><b>Єктенія</b></h3>
<p>В мирі Господеві помолімся.</p>
<p><i>Вірні:</i> Господи, помилуй <i>(за кожним разом)</i>.</p>
<p>За мир з висот і спасіння душ наших, Господеві помолімся.</p>
<p>За мир всього світу, добрий стан святих Божих Церков і з'єднання всіх, Господеві помолімся.</p>
<p>За святий храм цей і тих, що з вірою, побожністю і страхом Божим входять до нього, Господеві помолімся.</p>
<p>За святішого вселенського Архиєрея нашого <i>(ім'я)</i>, Папу Римського, Господеві помолімся.</p>
<p>За блаженнішого верховного Архиєпископа нашого Кир <i>(ім'я)</i>, і за преосвященнішого Митрополита нашого Кир <i>(ім'я)</i>, і за боголюбивого Єпископа нашого Кир <i>(ім'я)</i>, чесне пресвітерство, у Христі дияконство, за ввесь причет і людей, Господеві помолімся.</p>
<p>За Богом бережений народ наш, за правління і все військо, Господеві помолімся.</p>
<p>За місто це (<i>або</i> за село це, <i>або</i> за святу обитель цю), і за кожне місто, країну і за тих, що вірою живуть у них, Господеві помолімся.</p>
<p>За добре поліття, за врожай плодів земних і часи мирні, Господеві помолімся.</p>
<p>За тих, що плавають, подорожують, за недужих, страждаючих, полонених і за спасіння їх, Господеві помолімся.</p>
<p>Щоб визволитися нам від усякої скорби, гніву і нужди, Господеві помолімся.</p>
<p>Заступи, спаси, помилуй і охорони нас, Боже, твоєю благодаттю.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
<p><i>Вірні:</i> Тобі, Господи.</p>
<p><i>Священик:</i> Бо тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Після єктенії священик вертається до святилища і стає перед престолом, а диякон – праворуч нього.</i></p>
<h3 align="center" ><b>Псалом 140</b></h3>
<p><i>Хор співає два перші стихи 140-го псалма, голос 4.</i></p>
<p><b>Господи, взиваю я до Тебе, вислухай мене.* Вислухай мене, Господи.* Господи, взиваю я до Тебе, вислухай мене.* Почуй голос моління мого,* коли взиваю до Тебе.* Вислухай мене, Господи.</b></p>
<p><b>Нехай піднесеться молитва моя,* мов кадило перед Тобою;* підношення рук моїх,* як жертва вечірня.* Вислухай мене, Господи.</b></p>
<p>Постав, Господи, моїм устам сторожу;* до дверей губ моїх варту!</p>
<p>Не дай схилитися серцеві моєму* до чогось злого.</p>
<p>Ані чинити лихі вчинки з людьми, що творять беззаконня,* ні ласощів їхніх я не хочу їсти.</p>
<p>Нехай праведник по-доброму б'є мене й виправляє,* а олія грішного нехай не намастить голови моєї.</p>
<p>Я все-таки молитимусь,* незважаючи на їхні злі вчинки.</p>
<p>Якщо суддів їхніх скинуть в ущелини скелі,* то почують, що слова мої любі.</p>
<p>Немовби хтось розбив і розрив землю,* розкидано їхні кості перед адом.</p>
<p>Бо до тебе, Господи, мій Боже, мої очі;* до тебе прибігаю, не губи душі моєї.</p>
<p>Збережи мене від петлі, що її наставили на мене,* і від сильця тих, що творять беззаконня.</p>
<p>Нехай грішники впадуть у власні сіті всі разом,* а я пройду безпечно.</p>
<p><b>Псалом 141</b></p>
<p>Я голосом моїм до Господа взиваю,* я голосом моїм до Господа молюся.</p>
<p>Скаргу мою перед ним виливаю,* мою скруту йому я виявляю.</p>
<p>Коли тривожиться в мені дух мій, ти знаєш мою стежку.* На дорозі, де я ступаю, тайно розставили сильце на мене.</p>
<p>Поглянь праворуч і подивися:* нема нікого, хто дбав би за мене.</p>
<p>Нема куди мені втікати,* нема нікого, хто піклувався би мною.</p>
<p>До тебе, Господи, взиваю й кажу:* Ти моє прибіжище, в землі живих ти − моя доля!</p>
<p>Зверни увагу на моє благання,* бо я вельми нещасний.</p>
<p>Спаси мене від гонителів моїх,* бо вони сильніші від мене.</p>
<p>Виведи з в'язниці мою душу,* щоб дякувати імені твоєму.</p>
<p>Мене обступлять праведники,* бо ти добро мені вчиниш.</p>
<p><b>Псалом 129</b></p>
<p>З глибин взиваю до тебе, Господи,* Господи, почуй мій голос.</p>
<p>Нехай будуть твої вуха уважні,* до голосу благання мого.</p>
<h3 align="center" ><b>Стихири</b></h3>
<p><i>Стих: </i>Коли ти, Господи, зважатимеш на беззаконня,* то хто встоїться, Господи. Та в тебе є прощення.</p>
<p><i>(г. 4. подібний: Покликаний був ти):</i> Двох святих апостолів,* які знали, що ти, Христе, один із Тройці,* послав ти привести ослятко - жереб'я під'яремної,* щоб сповнилось пророцтво.* Принижуючи себе, на нього сядеш ти, Милосердний,* що на висотах з волі своєї приготовляєш місце тим,* які тебе люблять.* А тих, що в своєму безумстві піддались нерозумним пристрастям,* ти, Слове, вчиниш розумними,* щоб вони кликали до тебе: Осанна!</p>
<p><i>Стих: </i>Задля імени твого надіюсь на тебе, Господи,* надіється душа моя на слово твоє; надіється душа моя на Господа.</p>
<p>Сіоне, прийми Царя!* Ось добровільно йде до тебе Найсмиренніший* воскресити Лазаря і знищити понуре царство смерти.* Нехай безліч ченців і черниць,* що задля Бога, зібралися разом з мирянами,* з пальмовим віттям зустрічають Христа і кличуть:* Благословенний, хто йде спасти* стражданням хресним рід людський!</p>
<p><i>Стих: </i>Від ранньої сторожі до ночі* від ранньої сторожі нехай уповає Ізраїль на Господа.</p>
<p><i>(г. 8):</i> Ти, Христе, якого на висотах носять страшні серафими,* як Бог і Творець усіх,* сам ідеш, щоб на землі, як людина, сісти на осля.* Витанія веселиться, приймаючи тебе, Спасе.* Єрусалим радіє, як той, хто тебе очікує.* Смерть була умертвлена, коли передчула,* що Лазар повернеться з мертвих.* А ми радісно, з лозою в руках, звершуючи цю зустріч,* оспівуємо могутність доброти твоєї, Господи.</p>
<p><i>Стих: </i>Бо в Господа милість і відкуплення велике в нього;* він визволить Ізраїля від усього беззаконня його.</p>
<p><i>(г. 1, подібний: Небесних хорів):</i> Настала, Богоносний,* ясніша від сонця пам'ять твоя,* що опромінює тих, які з вірою до тебе приходять,* наповнює запахом безсмертя* і виточує душам ізцілення, <i>Олексію</i>,* молільнику за душі наші.</p>
<p><b>Псалом 116</b></p>
<p><i>Стих: </i>Хваліте Господа всі народи!* Прославляйте його всі люди!</p>
<p>Чудотворче <i>Олексію</i>!* Вудилами стриманости переміг ти тілесні пристрасні почування* і появив на землі ревність безтілесних,* підкоривши духові всі тілесні прагнення.* Перебуваючи нині в небесних оселях,* молися за душі наші.</p>
<p><i>Стих: </i>Велике бо до нас його милосердя, і вірність Господа повіки.</p>
<p>Блаженний <i>Олексію</i>! Ти поклав за основу чеснот* зречення з похітливости давнього чоловіка* і направду зодягнувся у Христа.* Тому й засоромив ти, Преподобний, багато ворожих наступів,* і ставши начальником ченців;* моли його, щоб спастися душам нашим.</p>
<p><b>Слава</b> <i>(г. 1):</i> Безліч монахів вшановує тебе, отче наш <i>Олексію</i>,* як свого наставника;* твоєю бо стежкою ми справді навчилися праведно ходити.* Блаженний ти, що трудився для Христа* і посоромив ворожу силу,* ангелів співбесіднику, преподобних і праведних співучаснику!* Молися з ними Господеві,* щоб помилував душі наші.</p>
<p><b>І нині</b> <i>(хрестобогородичний):</i> Давнє гірке Адамове куштування осолодив ти,* покуштувавши жовчі й оцту, найсолодший Сину, піднятий на дерево;* тому, воскреснувши, як всесильний,* і мені, Судде справедливий,* будь осолодою лікувальним стражданням твоїм* – казала Діва, плачучи.</p>
<h3 align="center" ><b><i>Світло тихе</i></b></h3>
<p><i>Диякон – якщо його нема, то священик:</i></p>
<p>Премудрість! Прості!</p>
<p><i>Вірні:</i> Світло тихе святої слави, безсмертного Отця небесного, святого, блаженного, Ісусе Христе! Доживши до заходу сонця, бачивши світло вечірнє, славимо Отця, і Сина, і Святого Духа – Бога. Достойно є повсякчас прославляти тебе голосами побожними, Сину Божий, що життя даєш усьому світу; тому світ увесь славить тебе.</p>
<p><i>Диякон</i>: Будьмо уважні!</p>
<p><i>Священик:</i> Мир всім.</p>
<p><i>Диякон:</i> Премудрість, будьмо уважні!</p>
<p><i>Хор співає </i></p>
<h3 align="center" ><b><i>Прокімен</i></b><i>:</i></h3>
<p><i>Прокімен (г. 6):</i> До Господа взиваю* в моїй скруті і він мені* відповідає <i>(Пс. 119, 1).</i></p>
<p><i>Стих:</i> Господи, визволь від уст брехливих мою душу, від підступного язика <i>(Пс. 119, 2).</i></p>
<p><i>З книги Буття читання:</i></p>
<p>Вирушив Ізраїль зо всім, що було в нього, і, прийшовши у Версавію, приніс жертви Богові свого батька Ісаака. А вночі Бог у видиві сказав до Ізраїля: Якове, Якове! Він же озвався: Я тут! І сказав: Я - Бог, Бог батька твого. Не бійся зійти в Єгипет, бо там я виведу з тебе великий народ. Я сам перейду з тобою в Єгипет, я й виведу тебе напевне назад, а Йосиф рукою своєю закриє тобі очі. І вирушив Яків з Версавії, а сини Ізраїля повезли Якова, свого батька, і всіх дітей та жінок на возах, які послав був фараон, щоб його взяти. Забрали вони з собою і худобу і своє майно, що його були надбали в Ханаан-краю, і прибули в Єгипет - Яків, а з ним усі його домочадці. Синів своїх і синів своїх синів, дочок своїх і дочок своїх синів - усе своє потомство привів він із собою в Єгипет. <i>(Бут. 46, 1-7).</i></p>
<p><i>Прокімен (г. 6):</i> Господь тебе* від усього злого* стерегтиме,* він стерегтиме твою душу <i>(Пс. 120, 7).</i></p>
<p><i>Стих:</i> Очі мої підводжу я на гори: звідки прийде моя допомога?</p>
<p><i>З книги Приповідок читання:</i></p>
<p>Мій сину! Як серце твоє мудре, то й моє серце теж буде радіти, і моє нутро буде веселитись, коли уста твої казатимуть праві речі. Нехай твоє серце грішникам не заздрить, але будь у Господнім страсі повсякденно, бо будучина існує напевне, і твоя надія не буде марна. Слухай, сину мій, і будь мудрий, справляй серце твоє на путь (праву). Не бувай з тими, що впиваються вином, ані між тими, що обжираються м'ясом, бо п'яниці й ненажери зубожіють, а довге спання їх вбирає у лахи. Слухай батька, що породив тебе; не зневажай матері, коли вона старенька. Придбай правду й не продавай її, - мудрість, навчання й розум. Праведного батько веселитиметься вельми, і хто мудрого породив, буде ним радіти. Нехай радіють батько твій і мати; нехай веселиться та, що тебе породила. Дай мені, сину, твоє серце, і твої очі нехай доріг моїх пильнують, бо блудниця - то глибока яма, вузька криниця - чужинка. Неначе харцизяка, вона засідає і між людьми зрадників множить. У кого: “Ой” - у кого: “Ой, леле”? У кого сварка, у кого скарги? У кого рани без причини? У кого очі червоні? У тих, що при вині засиджуються довго; у тих, що ходять смакувати вино пахуче. Не приглядайся до вина, яке воно червоне, як гарно світиться у кубку, як лагідненько ллється. Потім воно вкусить, як гадина, утне, немов зміюка. Тобі ввижатимуться дивні речі, серце твоє буде дурниці говорити; і будеш немов той, що дрімає серед моря, або як той, що вгорі лежить на щоглі. “Били мене, та мене не боліло, товкли мене, та не знав я нічого. Коли ж я прокинусь? Я буду знов того шукати!” Злим людям не завидуй, ані бажай їх товариства, бо серце їх міркує про насильство; їхні уста говорять лише лихо. Дім мудрістю будують і розумом його скріплюють; знанням сповнюються комори; всяким дорогим і красним майном. Мудрий чоловік потужний; муж знання збільшує силу. <i>(Прип. 23, 15-24, 5)</i>.</p>
<h3 align="center" ><b>Сподоби, Господи</b></h3>
<p>Сподоби, Господи, цього вечора* без гріха зберегтися нам.</p>
<p>Благословенний ти, Господи, Боже отців наших,* і хвальне і прославлене ім'я твоє навіки. Амінь.</p>
<p>Нехай буде, Господи, милість твоя на нас,* бо ми надіємось на тебе.</p>
<p>Благословенний ти, Господи,* навчи мене установ твоїх.</p>
<p>Благословенний ти, Владико,* врозуми мене і установами твоїми.</p>
<p>Благословенний ти, Святий,* просвіти мене установами твоїми.</p>
<p>Господи, милість твоя повіки,* не покидай діло рук твоїх.</p>
<p>Тобі належить хвала,* тобі належить пісня.</p>
<p>Тобі належить слава:* Отцю, і Сину, і Святому Духові:</p>
<p>Нині і повсякчас,* і на віки вічні. Амінь.</p>
<p><b><i>Творимо три малі поклони</i></b></p>
<h3 align="center" ><b>Єктенія</b></h3>
<p>Сповнім вечірню молитву нашу Господеві.</p>
<p><i>Вірні:</i> Господи, помилуй.</p>
<p>Заступи, спаси, помилуй і охорони нас, Боже, твоєю благодаттю.</p>
<p><i>Вірні:</i> Господи, помилуй.</p>
<p>Вечора всього досконалого, святого, мирного і безгрішного у Господа просім.</p>
<p><i>Вірні:</i> Подай, Господи <i>(за кожним разом)</i>.</p>
<p>Ангела миру, вірного наставника, охоронця душ і тіл наших у Господа просім.</p>
<p>Прощення і відпущення гріхів, і прогрішень наших у Господа просім.</p>
<p>Доброго і пожиточного для душ наших і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
<p><i>Вірні:</i> Тобі, Господи.</p>
<p><i>Священик:</i> Бо ти Бог милости, ласк і чоловіколюбности, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Священик:</i> Мир всім.</p>
<p><i>Вірні:</i> І духові твоєму.</p>
<p><i>Диякон:</i> Голови ваші перед Господом схиліть.</p>
<p><i>Вірні:</i> Тобі, Господи.</p>
<p><i>Священик читає тихо</i>: Господи, Боже наш, що прихилив небо і зійшов на спасіння людського роду! Зглянься на слуг твоїх і на спадкоємство твоє, бо перед тобою, страшним і чоловіколюбним Суддею, слуги твої схилили свої голови і зігнули свої шиї, не від людей очікуючи допомоги, але на твою надіючись милість і твого очікуючи спасіння; тож оберігай їх повсякчасно, і в цей вечір, і в прийдешню ніч збережи від усякого ворога, і від будь-якого зазіхання диявольського, і від думок марних, і спогадів лукавих.</p>
<p><i>Священик:</i> Нехай буде влада царства твого благословенна і дуже прославлена: Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Після єктенії хор співає стихири на стиховні</i></p>
<h3 align="center" ><b>Стихири на стиховні</b></h3>
<p><i>(г. 1):</i> Злегковаживши, душе моя, божественними повчаннями,* ти потрапила у вороже сильце і самовільно віддалась тлінності.* А обвантажившись багатьма гріхами,* ти осквернила Богом виткану одежу і вчинила її непридатною для царського весілля.* Якщо ти прийдеш з гріхом і засядеш до столу зодягнена в одежу пристрастей,* то складеш звіт за те, що ти такою увійшла* і будеш прогнана з весільної світлиці.* Тому до Спаса заклич:* Справедливий Судде!* Прийми мене таким, яким я є!* Будучи тим, ким ти є, і перед розп'яттям не покинув ти мене,* але задля мене зодягнувся у хламиду ганьби.* щоб моє лахміття роздерти* та щоб визволити мене від зовнішньої темряви* і вічного плачу, - помилуй мене!</p>
<p><i>Стих: </i>До тебе я підношу мої очі, до тебе, що живеш на небі. Як очі слуг на руки свого пана і як очі слугині – на руки своєї господині,* так очі наші дивляться на Господа, Бога нашого, поки не змилосердиться над нами.</p>
<p><i>(г. 8):</i> Визволь нас, Христе Боже, від подібности до багача* і від його немилосердної поведінки,* бо ти своїм хрестом очистив нас з гріхів наших!* Вчини нас щирими прихильниками похвальної терпеливости вбогого Лазаря* і, у своєму великому милосерді, не позбав нас* перебувати в царстві небеснім разом з патріярхом Авраамом.</p>
<p><i>Стих: </i>Помилуй нас, Господи, помилуй нас, бо надто ми наситилися зневаги.* Надто наситилася душа наша глузування ситих, зневаги гордих.</p>
<p>Господні Мученики, ви кожне місце освячуєте* і всяку недугу зліковуете;* моліться нині, благаємо вас,* щоб визволитись душам нашим із сітей ворожих.</p>
<p><b>Слава і нині: </b>Після того, як сповнилась спасенна для душі чотиридесятниця,* дай нам, Чоловіколюбче, побачити і святий тиждень твоїх страждань,* прославляти в ній величні твої діла* і невисловне для нас провидіння та співати однодушно:* Господи, слава тобі!</p>
<h3 align="center" ><b>Пісня Симеона</b></h3>
<p>Нині відпускаєш слугу твого, Владико,* за твоїм словом у мирі.</p>
<p>Бо побачили очі мої* спасіння твоє;</p>
<p>Що приготував ти* перед усіма народами;</p>
<p>Світло на просвіту поганам,* і славу люду твого, Ізраїля.</p>
<p>Святий Боже, святий Кріпкий, святий Безсмертний, помилуй нас <i>(3 р.)</i></p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй <i>(3 р.)</i></p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<h3 align="center" ><b>Тропарі</b></h3>
<p><i>(г. 1):</i> Богородице Діво, радуйся, благодатна Маріє,* Господь з тобою.* Благословенна ти між жінками* і благословенний плід лона твого,* бо ти породила Христа Спаса, Ізбавителя душ наших. <i>(Доземний поклін)</i>.</p>
<p><b>Слава</b>: Христителю Христовий, усіх нас пом’яни,* щоб визволитися нам від беззаконь наших,* бо тобі дано ласку молитися за нас. <i>(Доземний поклін)</i>.</p>
<p><b>І нині</b>: Молітесь за нас, святі Апостоли і всі Святі,* щоб визволитись нам від лиха і скорботи,* вас бо маємо перед Спасом гарячих заступників. <i>(Доземний поклін)</i>.</p>
<p>Під твою милість прибігаємо, Богородице Діво;* молитвами нашими в скорботах не погорди,* але від бід визволи нас, єдина чиста і благословенна. <i>(Без поклону)</i>.</p>
<p>Господи, помилуй <i>(40 р.)</i>. Господи, благослови.</p>
<p><i>Священик:</i> Благословенний Христос, Бог наш, завжди, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Священик:</i> Небесний Царю, Церкву укріпи, віру утверди, народи усмири, світ утихомир, місто це (село це, обитель цю) добре збережи, і тих, що раніш спочили, в оселях праведних осели, і нас після покаяння й сповіді прийми і помилуй, як благий і чоловіколюбець.</p>
<p><i>Вірні:</i> Амінь. Господи, помилуй <i>(3 р.)</i>. </p>
<p>Слава Отцю, і Сину, і Святому Духові. І нині і повсякчас, і на віки вічні. Амінь.</p>
<p>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p>Іменем Господнім благослови, отче.</p>
<p><i>Священик:</i> Молитвами святих отців наших, Господи Ісусе Христе, Боже наш, помилуй нас.</p>
<p><i>Вірні:</i> Амінь.</p>
<h3 align="center" ><b>Молитва св. Єфрема</b></h3>
<p>Господи і Владико життя мого! Духа лінивства, недбайливости, властолюб'я і пустомовства віджени від мене. <i>(Доземний поклін)</i>.</p>
<p>Духа чистоти, покори, терпеливости й любови даруй мені, слузі твоєму. <i>(Доземний поклін)</i>.</p>
<p>Так, Господи, Царю! Дай мені бачити гріхи мої і не осуджувати брата мого, бо ти благословенний на віки вічні. Амінь. <i>(Доземний поклін)</i>.</p>
<p>Боже, милостивий будь мені грішному! Боже, очисти гріхи мої і помилуй мене! Без числа нагрішив я, Господи, прости мені! <i>(12 малих поклонів)</i>.</p>
<p><i>І знову: молитва св. Єфрема і доземний поклін.</i></p>
<p>Святий Боже, святий Кріпкий, святий Безсмертний, помилуй нас <i>(3 р.)</i></p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй <i>(3 р.)</i></p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p>Господи помилуй<i> (12 р.)</i></p>
<p><i>Молитва</i>: Всесвята Тройце, єдиносущна державо й нероздільне царство, всякого добра причино! Будь ласкава у час цей і нам грішним; обмий усі наші скверни та просвіти наші думки, щоб ми завжди виспівували й промовляли: Єдин свят, єдин Господь, Ісус Христос, на славу Бога Отця. Амінь.</p>
<p><i>Тоді</i>: Нехай буде ім'я Господнє благословенне,* від нині і до віку <i>(3 р.)</i>.</p>
<h3 align="center" ><b>Псалом 33</b></h3>
<p>Благословлю Господа повсякчасно,* завжди хвала його на устах у мене.</p>
<p>Душа моя нехай Господом хвалиться,* нехай покірні чують те й веселяться.</p>
<p>Величайте Господа зо мною;* і вознесімо ім'я його разом.</p>
<p>Я шукав Господа, і він почув мене;* і звільнив мене від усіх моїх скорбот.</p>
<p>Гляньте на нього й розвеселіться,* обличчя ваше нехай не соромиться.</p>
<p>Ось візвав бідолаха, і Господь почув,* і врятував його від усіх його напастей.</p>
<p>Ангел Господній стоїть на варті навкруг тих, що його бояться,* і їх визволяє.</p>
<p>Спробуйте й подивіться, який добрий Господь.* Блаженний, хто до нього прибігає.</p>
<p>Бійтеся Господа, його святі,* бо нема нестачі в тих, що його бояться.</p>
<p>Багаті збідніли й голодують,* а тим, що Господа шукають, ніякого блага не забракне.</p>
<p>Ходіть, мої діти, послухайте мене:* остраху Господнього навчу вас.</p>
<p>Хто є той, що життя любить,* що рад бачити дні щасливі?</p>
<p>Бережи від зла язик твій,* і уста твої від слів лукавих.</p>
<p>Відступися від зла й чини добро,* шукай миру та його тримайся.</p>
<p>Очі Господні на праведних;* вуха його – на їхній заклик.</p>
<p>А обличчя Господнє проти злочинців,* щоб знищити з землі пам'ять їхню.</p>
<p>Візвали праведні, і Господь вислухав їх,* і з усіх скорбот їхніх урятував їх.</p>
<p>Близький Господь до тих, у кого розбите серце;* прибитих духом він спасає.</p>
<p>Багато скорбот у праведних,* але з усіх них Господь їх рятує.</p>
<p>Він усі його кості зберігає,* ані одна з них не зламається.</p>
<p>Злоба грішника його ж убиває,* і ті, що ненавидять праведника зазнають кари.</p>
<p>Господь визволяє душу слуг своїх,* і хто до нього прибігає, покараний не буде.</p>
<p><i>І відразу</i>: Достойно є воістину величати блаженною тебе, Богородицю, всеблаженну, і пренепорочну, і Матір Бога нашого. Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p><b><i>Творимо поклін</i></b></p>
<p><i>Вірні:</i> Слава Отцю і Сину, і Святому Духові, і нині і повсякчас, і на віки вічні. Амінь. Господи, помилуй <i>(3 р.).</i> Благослови.</p>
<p><i>Священик:</i> Христос, істинний Бог наш, молитвами пречистої своєї Матері, силою чесного і животворного хреста, святих, славних і всехвальних апостолів, і святого (<i>ім'я, якого є храм</i>), і преподобного отця нашого Олексія, чоловіка Божого, і всіх святих, помилує і спасе нас, як благий і чоловіколюбець.</p>
<p><i>Вірні:</i> Амінь.</p>
<p><b>Після Вечірні</b></p>
<p><i>Вірні:</i> Владичице, прийми моління слуг твоїх* і визволь нас від усякої нужди і печалі.</p>