<p><b><i>Перший антифон воскресний</i></b></p>
<p>Воскликніте Господові, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 1:</i> Хоч камінь запечатали юдеї* і воїни стерегли пречисте тіло Твоє,* воскрес Ти, тридневний Спасе,* даруючи світові життя.* Ради цього сили небесні взивали до Тебе, Життєдавче:* Слава воскресенню Твоєму, Христе,* слава царству Твоєму,* слава промислові Твоєму,* єдиний Чоловіколюбець.</p>
<p><i>Кондак, глас 1:</i> Воскрес Ти як Бог із гробу у славі* і світ із собою воскресив,* і людське єство як Бога оспівує Тебе,* і смерть щезла.* Адам же ликує, Владико,* і Єва нині, від узів ізбавляючись, радується, взиваючи:* Ти, Христе, той, хто всім подає воскресення.</p>
<p><i>Богородичний, глас 1:</i> Коли Гавриїл звіщав Тобі, Діво: Радуйся,* – з голосом воплочувався Владика всіх* у Тобі, святім кивоті,* як рік праведний Давид:* Явилася Ти ширша небес,* що поносила Створителя твого.* Слава тому, що вселився в Тебе,* слава тому, що пройшов із Тебе,* слава тому, що висвободив нас різдвом твоїм.</p>
<p><i>Прокімен, глас 1:</i> Будь, Господи, милість твоя на нас, бо уповали ми на Тебе <i>(Пс. 32,22).</i></p>
<p><i>Стих:</i> Радуйтеся, праведні, у Господі, правим належить похвала <i>(Пс. 32,1).</i></p>
<p>__________</p>
<p><i>Апостол: Євр. 321 зач.</i></p>
<p><b>Послання Апостола Павла до Євреїв 9, 11-14.</b>
<p><i>11</i>. Браття, Христос, прийшов як первосвященик майбутніх благ. Він пройшов через більший і досконаліший намет, нерукотворний, тобто не земної будови, <i>12</i>. і увійшов раз назавжди у святиню не з кров'ю козлів та телят, але з власною кров'ю і найшов вічне відкуплення. <i>13</i>. Бо як кров волів і козлів та попіл з ялівки освячує, коли окропить нечистих, даючи їм чистоту тіла, <i>14</i>. скільки більше кров Христа, який Духом вічним приніс себе самого непорочним Богові, очистить нашу совість від мертвих діл для служіння Богові живому.
<p>__________</p>
<p><i>Алилуя, глас 1:</i> Бог, що дає відплату мені і покорив народи мені <i>(Пс. 17,48).</i></p>
<p><i>Стих:</i> Ти, що величаєш спасення царя і твориш милість помазаникові своєму Давидові і сімені його до віку <i>(Пс. 17,51).</i></p>
<p>__________</p>
<p><i>Євангеліє: Мр. 47 зач.</i></p>
<p><b>Євангеліє від Марка 10, 32-45.</b>
<p><i>32</i>. Одного разу Ісус, взявши дванадцятьох, почав їм говорити, що має з ним статися:
<p><i>33</i>. – Оце йдемо в Єрусалим, і Син чоловічий буде виданий первосвященикам та книжникам, і засудять його на смерть, і видадуть його поганам, <i>34</i>. і насміхатимуться з нього, й уб'ють, і по трьох днях він воскресне.
<p><i>35</i>. Яків та Іван, сини Заведея, підходять до нього й кажуть йому:
<p>– Учителю, хочемо, щоб ти нам зробив те, чого попросимо.
<p><i>36</i>. Він їм відповів:
<p>– Що хочете, щоб я зробив вам?
<p><i>37</i>. – Дай нам, – ті йому кажуть, – щоб ми сиділи один праворуч, другий ліворуч тебе у твоїй славі.
<p><i>38</i>. Ісус сказав їм:
<p>– Не знаєте, чого просите. Чи можете пити чашу, яку я п'ю, і христитися хрищенням, яким я хрищуся?
<p><i>39</i>. Вони йому відповіли:
<p>– Можемо.
<p>Ісус сказав їм:
<p>– Чашу, яку я п'ю, питимете, і хрищенням, яким я хрищуся, христитиметесь. <i>40</i>. Сидіти ж праворуч мене чи ліворуч – не моє дати вам, а кому приготовано.
<p><i>41</i>. Почули про те десятеро й обурились на Якова та Івана. <i>42</i>. Тоді Ісус прикликав їх і сказав їм:
<p>– Ви знаєте, що ті, яких вважають князями народів, верховодять ними, і їхні вельможі утискають їх. <i>43</i>. Не так воно хай буде між вами, але хто з-між вас хоче стати великим, хай буде вам слугою, <i>44</i>. і хто з-між вас хоче бути першим, хай буде рабом усіх. <i>45</i>. Бо Син чоловічий не прийшов на те, щоб йому служили, лише щоб служити й віддати своє життя як викуп за багатьох.
<p>__________</p>
<p><i>Замість </i>Достойно, <i>співаємо:</i></p>
<p>Тобою радується, Благодатная, всяка твар, ангельський собор і чоловічеський рід, освященний храме і раю словесний, дівственна похвало, що із неї Бог воплотився і младенцем став – перед віками сущий Бог наш. Лоно бо Твоє престолом сотворив і утробу Твою просторішою небес учинив. Тобою радується, Благодатная, всяка твар, слава Тобі.</p>
<p><i>Причасний, глас 1:</i> Хваліте Господа з небес, хваліте його в вишніх <i>(Пс. 148,1).</i> Алилуя, <i>тричі.</i></p>
<p>&nbsp;<hr />
<p><b><i>ЯКЩО БРАТИ СЛУЖБУ МАРІЇ ЄГИПЕТСЬКОЇ</i></b></p>
<p><b><i>Перший антифон воскресний</i></b></p>
<p>Воскликніте Господові, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 1:</i> Хоч камінь запечатали юдеї* і воїни стерегли пречисте тіло Твоє,* воскрес Ти, тридневний Спасе,* даруючи світові життя.* Ради цього сили небесні взивали до Тебе, Життєдавче:* Слава воскресенню Твоєму, Христе,* слава царству Твоєму,* слава промислові Твоєму,* єдиний Чоловіколюбець.</p>
<p><i>I преподобній, глас 8:</i> В тобі, мати, дбайливо зберігся образ,* бо, прийнявши хрест, ти пішла слідом за Христом* і ділом навчала ти погорджувати тілом, бо воно проминає,* а дбати про душу – єство безсмертне.* Тим-то з ангелами разом радується,* преподобна Маріє, дух твій.</p>
<p>Слава: <i>Кондак преподобній, глас 3:</i> Перше блудами всякими сповнена,* як Христова невіста через покаяння днесь явилася,* ангельське життя наслідуючи, демонів оружжям хреста ти убиваєш.* Ради цього як невіста Царева ти явилася, Маріє преславна.</p>
<p>I нині: <i>Богородичний, глас 3:</i> Діва днесь предстоїть у церкві* і з ликами святих невидимо за нас молиться Богу.* Ангели з архиєреями поклоняються,* апостоли з пророками ликують,* бо ради нас молить Богородиця превічного Бога.</p>
<p><i>Прокімен, глас 1:</i> Будь, Господи, милість твоя на нас, бо уповали ми на Тебе <i>(Пс. 32,22).</i></p>
<p><i>Стих:</i> Радуйтеся, праведні, у Господі, правим належить похвала <i>(Пс. 32,1).</i></p>
<p><i>Прокімен преподобній, глас 4:</i> Дивний Бог у святих своїх, Бог Ізраїлів <i>(Пс. 67,36).</i></p>
<p>__________</p>
<p><i>Апостол: Євр. 321 зач.</i></p>
<p><b>Послання Апостола Павла до Євреїв 9, 11-14.</b>
<p><i>11</i>. Браття, Христос, прийшов як первосвященик майбутніх благ. Він пройшов через більший і досконаліший намет, нерукотворний, тобто не земної будови, <i>12</i>. і увійшов раз назавжди у святиню не з кров'ю козлів та телят, але з власною кров'ю і найшов вічне відкуплення. <i>13</i>. Бо як кров волів і козлів та попіл з ялівки освячує, коли окропить нечистих, даючи їм чистоту тіла, <i>14</i>. скільки більше кров Христа, який Духом вічним приніс себе самого непорочним Богові, очистить нашу совість від мертвих діл для служіння Богові живому.
<p>__________</p>
<p><i>Алилуя, глас 1:</i> Бог, що дає відплату мені і покорив народи мені <i>(Пс. 17,48).</i></p>
<p><i>Стих:</i> Ти, що величаєш спасення царя і твориш милість помазаникові своєму Давидові і сімені його до віку <i>(Пс. 17,51).</i></p>
<p>__________</p>
<p><i>Євангеліє: Мр. 47 зач.</i></p>
<p><b>Євангеліє від Марка 10, 32-45.</b>
<p><i>32</i>. Одного разу Ісус, взявши дванадцятьох, почав їм говорити, що має з ним статися:
<p><i>33</i>. – Оце йдемо в Єрусалим, і Син чоловічий буде виданий первосвященикам та книжникам, і засудять його на смерть, і видадуть його поганам, <i>34</i>. і насміхатимуться з нього, й уб'ють, і по трьох днях він воскресне.
<p><i>35</i>. Яків та Іван, сини Заведея, підходять до нього й кажуть йому:
<p>– Учителю, хочемо, щоб ти нам зробив те, чого попросимо.
<p><i>36</i>. Він їм відповів:
<p>– Що хочете, щоб я зробив вам?
<p><i>37</i>. – Дай нам, – ті йому кажуть, – щоб ми сиділи один праворуч, другий ліворуч тебе у твоїй славі.
<p><i>38</i>. Ісус сказав їм:
<p>– Не знаєте, чого просите. Чи можете пити чашу, яку я п'ю, і христитися хрищенням, яким я хрищуся?
<p><i>39</i>. Вони йому відповіли:
<p>– Можемо.
<p>Ісус сказав їм:
<p>– Чашу, яку я п'ю, питимете, і хрищенням, яким я хрищуся, христитиметесь. <i>40</i>. Сидіти ж праворуч мене чи ліворуч – не моє дати вам, а кому приготовано.
<p><i>41</i>. Почули про те десятеро й обурились на Якова та Івана. <i>42</i>. Тоді Ісус прикликав їх і сказав їм:
<p>– Ви знаєте, що ті, яких вважають князями народів, верховодять ними, і їхні вельможі утискають їх. <i>43</i>. Не так воно хай буде між вами, але хто з-між вас хоче стати великим, хай буде вам слугою, <i>44</i>. і хто з-між вас хоче бути першим, хай буде рабом усіх. <i>45</i>. Бо Син чоловічий не прийшов на те, щоб йому служили, лише щоб служити й віддати своє життя як викуп за багатьох.
<p>__________</p>
<p><i>Замість </i>Достойно, <i>співаємо:</i></p>
<p>Тобою радується, Благодатная, всяка твар, ангельський собор і чоловічеський рід, освященний храме і раю словесний, дівственна похвало, що із неї Бог воплотився і младенцем став – перед віками сущий Бог наш. Лоно бо Твоє престолом сотворив і утробу Твою просторішою небес учинив. Тобою радується, Благодатная, всяка твар, слава Тобі.</p>
<p><i>Причасний:</i> Хваліте Господа з небес, хваліте Його в вишніх <i>(Пс. 148,1).</i></p>
<p><i>Другий:</i> В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі</i>.</p>
<p>&nbsp;<hr />
<p><b>Євр. 9, 11–14. «Власною кров’ю, – увійшов раз назавжди у святиню і знайшов вічне відкуплення»</b>
<p>Ми дуже рідко цінуємо себе і своє життя, інших людей, яких Бог дає нам на нашій життєвій дорозі, ті події, які стаються. Можливо, ми не навчені цінувати те, що ми маємо в житті, не вміємо відчути важливості цього. Кожен із нас, ми самі та наші ближні, дуже цінні для Бога і в очах Божих. За кожного з нас Бог віддав своє життя, пролив свою кров. 
<p>Якщо ми куплені такою дорогою ціною – безцінною кров’ю Христа – то це свідчення великої нашої цінності. Тому коли ми не маємо в собі певності, пам’ятаймо, що <b>Бог завжди має певність за нас, якщо віддав за нас своє життя і пролив свою кров, отже ми важливі для Нього.</b>
<p>&nbsp;
<p><b>Мр. 10, 32-45. «Син Чоловічий буде виданий первосвященикам та книжникам, і засудять Його на смерть, і видадуть Його поганам; і насміхатимуться з Нього, плюватимуть на Нього, бичуватимуть Його й уб’ють, Він же по трьох днях воскресне».</b>
<p>Коли вдивляємося в життя нашого Спасителя, то бачимо, що воно  містить різні моменти. Були приємні: Благовіщення, Народження, Його Переображення, Воскресення. Але також було багато моментів важких: коли Його заарештували, бичували, плювали на Нього, насміхалися з Нього… І це все було в житті Ісуса Христа, нашого Господа. 
<p>Подібно і в нашому житті – як каже апостол: «Хто з Христом страждав, той з Христом воскресне», – ми ніколи не зможемо обминути того, через що пройшов Господь. У народі кажуть: «Христос терпів і нам велів». Так само, як Спаситель пройшов через зраду, глум, біль, зневагу і навіть був убитий, так і кожному з нас доводиться переживати щось із того, про що говорить це Євангеліє. 
<p>Можливо, не раз ми відчуваємо від інших несправедливе ставлення, зазнаємо приниження, неприйняття, відкинення – але пам’ятаймо, це не є щось таке, чого б не мало бути в нашому житті. Ми часто вважаємо, що таких моментів не мало б існувати, але й це Бог допускає в нашому житті – значить, недаремно. <b>І коли вміємо те все прийняти, як з рук Божих, і з Ісусом Христом пройти всі випробування, то так, як із Христом страждаємо, так і з Христом воскреснемо. </b>
<p>&nbsp;<p><b>Владика Венедикт (Алексійчук)</b>