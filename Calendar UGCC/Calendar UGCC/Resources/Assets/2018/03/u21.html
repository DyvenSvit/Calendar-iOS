<p><b><span>ЛІТУРГІЯ ПЕРЕДОСВЯЧЕНИХ ДАРІВ:</span></b> <em>Примітка: Цю Літургію служимо з нагоди свята 40 мучеників Севастійських.</em></p>
<p>Катизма чергова, на три антифони. На "Господи, взиваю я…" 10 стихир: 6 Тріоді і 4 мчч. (стихири прп. співаємо на хвалитних утрені). <em>Слава:</em> мчч., <em>І нині:</em> хрестобогородичний за голосом наславника; Вхід з Євангелієм. Прокімен Тріоді та читання з Тріоді: Бут. 15, 1-15; Тоді 2-й прокімен Тріоді, потім «Світло Христове…» зі свічником, опісля 2-ге читання Тріоді: Прип. 15, 7-19. Після “Нехай направиться...” співаємо прокімен мчч. Апостол мчч: Євр. 331 зач.; 12, 1-10. Алилуя мчч. (з кадінням). Євангеліє мчч: Мт. 80 зач.; 20, 1-16; Далі, як звичайно, Літургія Передосвячених Дарів. Причасний "Вкусіте…" і мчч. На відпусті поминаємо мчч. і прп.</p>
<p><b><span>УТРЕНЯ:</span></b> Замість <em>«Бог Господь...»</em> співаємо <em>“Алилуя”</em> і троїчні тропарі гласу; </p>
<p>Катизми 3; сідальні: 1-й Октоїха, 2-й і 3-й Тріоді. <b><em>Малі єктенії між сідальними – не беруться.</em> </b>Пс. 50 і молитва «Спаси, Боже, людей Твоїх...»; Канон прп., і трипіснець Тріоді, які переплітаються із піснями: на 3-ій, 8-ій, і 9-ій піснях – канон прп. і трипіснець Тріоді. На 1-ій, 4-ій, 5-ій, 6-ій і 7-ій – лише канон прп. Катавасією буде завжди ірмос останнього канону. По 3-ій – сідальний прп.,<em> Слава і нині:</em> його хрестобогородичний; по 6-ій – кондак-ікос прп., або мученичий Октоїха біжучого гласу, поданий на кінці Тріоді <em>(так і у всі седмичні дні Великого Посту).</em> По 9-ій – <em>“Достойно...”</em> і по єктенії – світильний гласу; На Хвалитних - стихири прп. (подані на "Господи, візвав я…" вечірні). Перед Малим славослов’ям єрей виголошує: “Тобі належить слава…”, а відтак «Слава Тобі, що світло нам показав». На <em>«Слава во вишніх Богу…»</em> - поклоняємось тричі; Стиховн<em>я</em> Тріоді<em>.</em> <em>Слава:</em> прп., <em>І нині:</em> хрестобогородичний за голосом наславника.<em> “Добре воно...” (2),</em> по<em> “Отче наш...”:</em> тропар “Стоячи у храмі...”; відтак <em>“Господи, помилуй”</em> (40) і по останньому поклоні відразу <em>“Прийдіте, поклонімся…”</em> тричі й 1-й Час.</p>
<p><b><span>ЧАСИ:</span></b> все за посним уставом. На 6-му Часі між богородичним і старозаповітними стихами співаємо тропар пророцтва Тріоді і одне пророцтво між двома прокіменами: Іс. 41, 4-14;</p>