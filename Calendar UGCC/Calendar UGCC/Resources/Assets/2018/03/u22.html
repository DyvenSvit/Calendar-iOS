<p><b><span>ЛІТУРГІЯ ПЕРЕДОСВЯЧЕНИХ ДАРІВ:</span></b> <em>Творимо <b>3 малих поклони:</b> на Трисвятому, “Прийдіте, поклонімся…”, “Алилуя”, що після передпочаткового псалма кожної катизми, та “Хай буде ім’я Господнє…”; <b>3 доземних поклони</b> – на “Світло Христове...”, по закінченні “Хай направиться...” і після перенесення св. Дарів; на стихирах прп. Андрея Критського – три малі поклони, або, за звичаєм, один великий.</em> </p>
<p>Катизма 7; На <em>“Господи, взиваю я...”</em> 27 стихир Тріоді, з яких 3 дня, а 24 – стихири прп. Андрея Критського, глас 4, подібний <em>«Хотіх слезами…»</em> <em>(приспіви до перших 20 стихир беремо з “Господи, взиваю я...”, починаючи від стиха “Впадуть у власні сіті...”; а до решти семи - “Слава Тобі, Боже наш, слава Тобі”)</em>; Прокімени та читання з Тріоді: Бут. 17, 1-9; Прип. 15, 20-33; 16, 1-9.</p>
<p><b><span>УТРЕНЯ З ПОКАЯННИМ КАНОНОМ ПРП. АНДРЕЯ КРИТСЬКОГО:</span></b> Замість <em>«Бог Господь...»</em> співаємо <em>“Алилуя”</em> і троїчні тропарі гласу; Катизма одна – 8-ма і сідальні Октоїха; Пс. 50 і одразу <b>Великий канон прп. Андрея Критського</b>, котрий поєднується з трипіснцем четверга; Канонів два: один – великий прп. Андрія, дев’ятипіснець, другий – трипіснець, містить 4-у, 8-у і 9-у пісні, який і в цих піснях займає перше місце. Пісні дев’яти-пісенного канону не мають рівного числа тропарів і кожна з них має на кінці два тропарі преподобній Марії Єгипетській і один преподобному Андрієві Критському. Трипіснець співаємо на 10 тропарів з першим ірмосом, бо 2-й ірмос не співається. Приспіви до тропарів великого канону такі: <em>„Слава Тобі, Боже наш, слава Тобі” (або «Помилуй мене, Боже, помилуй мене»),</em> опісля <em>„Преподобний отче Андрію, моли Бога за нас”,</em> відтак <em>„Преподобна мати Маріє, моли Бога за нас”.</em> До тропарів трипіснця приспівом буде – <em>„Святі апостоли, моліть Бога за нас”,</em> тому що за змістом вони належать до служби четверга. По кожному тропарі канону св. Андрія устави приписують три поклони, але ми творимо тільки один, однак, великий, а в соборних храмах клир творить поклони тільки за чергою й пристосовано до дев’яти пісень канону. Хори співають канон на середині храму, кожний при окремому аналої, творячи на тропарях канону малий поклін. Катавасією по всіх піснях беремо ірмос останнього канону. По 3-ій пісні – сідальний Тріоді, по 6-ій – кондак <em>«Душе моя...»</em> таікос Тріоді з <em>„Блаженні...”;</em> по 9-ій – троїчний сідальний, це все – зі звичайними єктеніями. На 9-ій пісні співаємо <em>„Чеснішу...”</em>. По каноні – <em>„Достойно...”.</em></p>
<p>Стиховня Тріоді. <em>“Добре воно...”</em> (2), по <em>“Отче наш...”:</em> тропар <em>«Стоячи у храмі...»</em>; відтак <em>“Господи, помилуй”</em> (40) і по останньому поклоні одразу <em>“Прийдіте, поклонімся...”</em> тричі й 1-й Час.</p>
<p><b><span>ЧАСИ:</span></b> все за посним уставом. На 6-му Часі між богородичним і старозаповітними стихами співаємо тропар пророцтва Тріоді і одне пророцтво між двома прокіменами: Іс. 42, 5-16;</p>