<p>Чим переміг диявол, тим переміг його Христос. Взявши його знаряддя, він ним подолав його. Як? Послухай! Діва, дерево і смерть були знаками нашої поразки. Дівою була Єва, бо вона тоді ще не знала мужа. Деревом було дерево раю. Смертю було покарання Адама. Та ось знову Діва, дерево і смерть! Ті символи поразки стали знаками перемоги. Замість Єви - Марія. Замість дерева пізнання добра і зла - дерево хреста. Замість Адамової смерті - смерть Христова. Бачиш, чим переміг диявол, тим сам став переможений. Через дерево побив диявол Адама, а через хрест подолав Христос диявола. Тамте дерево вкинуло до аду, а це дерево і тих, що там були, вивело звідти <i>(св. Іван Золотоустий, Про цвинтар і хрест).</i> </p>