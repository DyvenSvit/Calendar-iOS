<p><em>Службу святителеві переносимо на Мале повечер’я.</em></p>
<p><b><span>ЛІТУРГІЯ ПЕРЕДОСВЯЧЕНИХ ДАРІВ:</span></b>Катизма 18; На <em>“Господи, взиваю я...”</em> 10 стихир: самогласна дня (2), одна мученична та 7 свята <em>(Акафістової суботи),</em> <em>Слава І нині:</em> свята; Прокімени та читання з Тріоді:Бут. 22, 1-18; Прип. 17, 17-28; 18, 1-5.</p>
<p><b><span>УТРЕНЯ:</span></b> Після <em>«Бог Господь...»</em> тропар Акафісту (2), <em>Слава І нині:</em> той самий;</p>
<p>По 1-му стихослов’ї - мала єктенія і кондак <em>“Непереможній Владарці...”.</em> Єрей, одягнений у всі світлі ризи, відчиняє св. двері й кадить за звичаєм; підійшовши до престола, співає першу третицю ікосів-кондаків, і по її закінченні хор знову співає початковий кондак <em>“Непереможній Владарці...”;</em> По 2-му стихословї, і по 3-й і 6-й піснях канону, одразу після малої єктенії, єрей співає інші три третиці ікосів-кондаків, а хор - кондак <em>“Непереможній Владарці...”.</em> На початку кожної третиці, єрей кадить так, як на початку першої. Після відспівання 4-ї третиці єрей зачиняє царські двері, знімає повні ризи, одягає єпитрахиль і продовжує Утреню; Пс. 50 і одразу – канон; Канони: храму святого і Акафісту. Катавасія <em>“Відкрию...”</em> до 6-ї пісні. Від 6-ї пісні не беремо канон храму, а співаємо канон Акафісту та два канони Тріоді. По 3-й пісні - сідальний свята, по 6-й – відразу по малій єктенії співаємо останню третицю ікосів-кондаків з кондаком <em>“Непереможній Владарці...”</em> перед початком і по закінченні, однак останній її кондак <em>“О Всехвальна Мати...”</em> співаємо тричі, після цього - 1-й ікос і тоді - <em>“Непереможній Владарці...”;</em> На 9-й пісні співаємо <em>«Чеснішу...»</em>, а після- світильний свята (3); На Хвалитних 4 стихири свята, <em>Слава І нині:</em> свята. Після Вел. славослов’я тропар свята. </p>
<p><b><span>ЧАСИ:</span></b> На всіх тропар і кондак свята.</p>
<p><b><span>БОЖЕСТВЕННА ЛІТУРГІЯ СВ. ЙОАНА ЗОЛОТОУСТОГО:</span></b> Антифони зображальні або повсякденні; Тропар свята, <em>Слава І нині:</em> кондак свята. Прокімен, Алилуя та причасний свята; <b>Читання:</b> <em>Ряд.:</em> Ап. – Євр. 322 зач.; 9, 24-28. Єв. – Мр. 35 зач.; 8, 27-31. <em>Свята:</em> Ап. – Євр. 320 зач.; 9, 1-7. Єв. – Лк. 54 зач.; 10, 38-42; 11, 27-28.</p>