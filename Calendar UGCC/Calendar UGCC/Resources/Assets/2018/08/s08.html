<!-- ICON -->
<div class="icovita">
	<a href="../icons/0808-1200.jpg" 
	 data-lightbox="0808-1200" 
	 data-title="Параскева Римська. 2 пол 15 ст.">
		<img src="../icons/0808-300h.jpg" />
	</a>
	<div class="icotitle">
		Параскева Римська. 2 пол 15 ст.
		<a href="http://icon.org.ua/gallery/paraskeva/" target="_blank">icon.org.ua</a>
	</div>
</div>
<!-- /ICON -->
<p><b>Святого священномученика Єрмолая і тих, що з ним</b>
<p><i>Тропар, глас 4:</i> Мученики Твої, Господи,* у страданнях своїх прийняли вінець нетлінний від Тебе, Бога нашого, * мавши бо кріпость Твою, вони мучителів подолали, * сокрушили і демонів зухвальства безсильні. * Їх молитвами спаси душі наші.
<p><i>Кондак, глас 4:</i> Як святитель благочесно живши і священномучеництва вінець прийняв єси. Ідольські жертви загасив, добрим пастирем Христового стада був єси, премудрий, і Пантелеймона істинний учитель. Тому почитаємо тебе піснями, взиваючи:від бід ізбав нас завжди молитвами твоїми, Єрмолає, отче наш.
<p><i>(Житія святого священномученика Єрмолая і тих, що з ним, подано в завтрашньому житії св. Пантелеймона)</i>
<p>__________<p><em>У той самий день</em>
<p><b>Святої преподобномучениці Параскеви</b>
<p><i>Тропар, глас 1:</i> Зусилля маючи гідне імені твого, рівнойменну тобі віру як співжительку вибрала єси, Параскево переможна, тому зливаєш зцелення і молишся за душі наші.
<p><i>Кондак, глас 8:</i> Страстотерпиці, вірні, пісню Параскеві, прийдіте, суголосно заспіваймо, озоряє бо чудесами світ, відганяючи тьму омани, подаючи вірним благодать независну, тим які зовуть:радуйся, мученице многострадальна.
<p>Поблизу Риму жило побожне подружжя Агатон і Политія. Бог дав їм доньку, а що народилася вона в п’ятницю, то назвали її Параскева, що з грецької означає – п’ятниця. Вони виховали її по-християнськи, але невдовзі померли. Свята дівиця роздала все майно вбогим і ходила по околиці й проповідувала Христа. Злобні жиди оскаржили її перед імператором Антонієм Пієм (138-161), а той наказав віддати її на муки. На голову святої наклали розпечений залізний шолом, а потім її кинули котел з киплячою смолою, але ті муки не завдали їй жодної шкоди. Імператор зрозумів, що це чудо, злякався і відпустив святу діву на свободу. Згодом у Галії князь Асклипій наказав кинути Параскеву на пожирання величезному змієві, але дівомучениця перехрестилася – і змій здох в її ногах. Побачивши це, Асклипій навернувся до Христової віри. Та пізніше мучитель Тарасій наказав святу діву після тяжких мук стяти мечем.
<p>__________
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b>