<p>«Його слава завжди в устах моїх» <i>(Пс. 33:2)</i>. Здається, Пророк говорить про те, що неможливе. Як Божа слава може бути завжди на устах людини? Коли вона веде звичайні розмови, які відносяться до життя, тоді немає в неї Божої слави на устах. А коли спить, вона в той час цілком мовчатиме. Коли ж хтось їсть і п'є, якже тоді його уста голоситимуть славу Богові? На це ми скажемо, що одуховлена людина має свого роду духовні уста, якими живиться, приймаючи слово життя. А ним є хліб, що сходить з неба... Праведний, чи їсть, чи п'є, - все робить на Божу славу<i> (св. Василій Великий, Гомілія на Пс. 33)</i>.</p>
