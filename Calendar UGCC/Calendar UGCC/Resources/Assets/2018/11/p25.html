<p>Церковне Правило, хоч би і без Псалтиря, а тільки те, що є в Часослові, кожний священик зобов'язаний відмовляти кожного дня: Полунощницю (навіть без Псалтиря), Утреню - також без Псалтиря і Пісень, Часи, Вечірню - без Псалтиря, Повечір'я - без Пісень. Це не становить для священика жодної незручності, бо Церковне Правило можна відмовляти на ходу, в дорозі, в щоденній одежі, а той, хто знає Правило напам'ять, може відмовляти з пам’яті, аби тільки, по змозі, робити це з увагою. Багато світських людей кожного дня відмовляють Церковне Правило, то чому цього не мали б робити ми, священики? Однак у свята і неділі треба в церкві відмовляти ціле Правило - з читанням Псалтиря і Пісень.<i> (сщмч. Йосафат Кунцевич, Правила для священиків)</i></p>
