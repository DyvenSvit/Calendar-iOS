<!-- ICON -->
<div class="icovita">
	<a href="../icons/1114-kosma-i-dem-yan-1200.jpg" 
	 data-lightbox="1114-kosma-i-dem-yan-1200" 
	 data-title='"Кузьма і Дем`ян" кін 15 Тилич НМЛ'>
		<img src="../icons/1114-kosma-i-dem-yan-300h.jpg" />
	</a>
	<div class="icotitle">
		"Кузьма і Дем'ян" кін 15 Тилич НМЛ
		<a href="http://icon.org.ua/gallery/kosma-i-dem-yan/" target="_blank">icon.org.ua</a>
	</div>
</div>
<!-- /ICON -->
<p><b>Святих чудотворців і безсрібників Косми і Дам’яна</b></p>
<p><i>Тропар, глас 8:</i> Святі безсребреники і чудотворці, Космо і Дам’яне,* посітіть немочі наші.* Даром прийняли ви, даром дайте нам. </p>
<p><i>Кондак, глас 2:</i> Благодать зцілень прийнявши,* простираєте здоров’я тим, що в нуждах, лікарі, чудотворці преславні,* але вашим посіщенням ворогів зухвальство поконайте,* світ чудами оздоровляючи. </p>
<p>Пам’ять святих Косми і Дам’яна, рідних братів, лікарів і безсрібників, Церква відзначає три рази в році. Так, 14 (1) липня обходимо пам’ять святих Косми і Дам’яна з Риму, а 30 (17) жовтня обходимо пам’ять святих Косми і Дам’яна з Аравії. А сьогодні окремою службою величаємо святих Косму і Дам’яна з Азії. Ймовірно, що це ті ж Косма і Дам’ян, пам’ять яких відзначаємо 14 (1) липня. Слава про них поширилася по всіх усюдах, а Церкви Азії вшанували їх окремою службою. Частина їх мощей зберігалася, вірогідно, в місцевості Фереман, і звідти поширилося передання про те, що святі Косма і Дам’ян жили в тих краях.</p> 
<p>__________<p><em>У той самий день</em> 
<p><b>Преподобної Теодотії, матері святих Косми і Дам’яна</b></p>
<p>Із передання знаємо, що св. Теодотія, несподівано овдовівши, цілковито посвятила себе служінню Богу і синів своїх виховала на Його славу. Життя її було таке святе, сповнене чеснот і добрих діл, а милосердя таке велике, що Христова Церква причислила її до лику святих.</p> 
<p>__________<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 
