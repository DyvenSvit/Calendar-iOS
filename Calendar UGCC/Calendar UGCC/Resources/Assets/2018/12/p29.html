<p>Є тільки один Дух Святий, Утішитель. Як один є Бог Отець, а іншого отця нема, і як один є Єдинородний Син і Слово Боже, а брата немає, так само є тільки один Святий Дух, і нема іншого духа, рівного йому. Святий Дух, отже, - це превелика сила, істота божественна і незбагненна. Бо Він є істотою живою, розумною, який все освячує, що Богом через Христа сотворене. Він просвічує душі праведних; Він і в пророках; Він - і в апостолах, у Новому Завіті <i>(св. Кирило Єрусалимський, Повчання 16)</i>.</p>