<!-- ICON -->
<div class="icovita">
	<a href="../icons/1207-katerina-1200.jpg" 
	 data-lightbox="1207-katerina-1200" 
	 data-title='"Свята Катерина" середина 18 ст'>
		<img src="../icons/1207-katerina-300h.jpg" />
	</a>
	<div class="icotitle">
		"Свята Катерина" середина 18 ст
		<a href="http://icon.org.ua/gallery/katerina/" target="_blank">icon.org.ua</a>
	</div>
</div>
<!-- /ICON -->
<p><b>Святої великомучениці Катерини</b></p>
<p><i>Тропар, глас 4</i>: Чеснотами, як сонячним промінням, просвітила єси невірних мудреців, і, як місяць пресвітлий тим, які ходять в ночі, невір’я тьму відігнала єси і царицю увірила єси а з нею і мучителя викрила, богозванна невісто, блаженна Катерино, жаданням вибігла єси в Небесну світлицю до прекрасного Жениха Христа, і від Нього царським вінцем увінчалася єси: Йому ж із Ангелами предстоячи молися за нас, які творять пречесну пам’ять твою.
<p><i>Кондак, глас 2:</i> Хор чесний божественно, складіте мучениколюбці, і почитайте премудру Катерину, бо вона на місці тризни Христа проповідала і змія потоптала, та присмирила мудрість промовців.
<p>Ім’я Катерина – означає “всечиста”. Свята Катерина народилася в Олександрії, походила зі знатного роду, спорідненого з імператорами, відзначалася діва нечуваною красою, незвичайною ученістю і багатством. У віці сімнадцять років вона навернулася до Христової віри і, після хрещення, посвятила своє дівицтво небесному Нареченому. Коли імператор Максиміян почав переслідувати християн, тоді Катерина прилюдно стала перед ним і, звинувативши його у злобі і звірствах, пригрозила йому Божим гнівом. Максиміян був зачарований красою дівиці, а щоб відвернути її від Христової віри, скликав близько п’ятдесяти поганських мудреців, щоб ті навернули її до поганства, натомість свята Катерина навернула їх до правди, вони повірили в Христа. За це мучитель велів їх усіх кинути у вогонь, де вони прийняли мученицьку смерть. А Максиміян обіцяв святій діві, що одружиться з нею, тим більше, що його жінка також навернулася, і за це разом з воєводою Порфирієм і 200 воїнами прийняла смерть. Побачивши, що свята Катерина навіть чути не хоче про відступництво від віри, мучитель наказав її жорстоко бити, палити вогнем, прив’язати до колеса, під котрим були гострі бритви, а під кінець велів стяти мечем. Сталося це 24 листопада 310 р.</p> 
<p>Інше, найбільш достовірне передання свідчить, свята Катерина втікала від грішної любови Максиміяна, а той наздогнав її в Аравійському краю, коло Синайської гори, і там святу діву велів замучити. За народною легендою, тіло святої, після її смерти, ангели перенесли до Аравії, де згодом цариця Олена побудувала на честь святої мучениці церкву. В XI столітті було засновано окремий монаший чин для охорони богомольців, які йшли віддати честь пам’яті святої Катерини. У тринадцятому столітті було віднайдено її мощі і складено в монастирі на Синаї. На іконах святу Катерину зображають з пальмою і мечем у руці, а поруч зламане колесо, як знак, що на колесі її мучили. Згідно з переданням, те колесо під час мук розламалося. Свята великомучениця Катерина є покровителькою християнських наук. У нашому народі її пам’ять глибоко шанують, а ім’я Катерина є одним з найпоширеніших.</p> 
<p>__________</p>
<p><em>У той самий день</em></p>
<p><b>Святого великомученика Меркурія</b></p>
<p><i>Тропар, глас 4:</i> Мук подвиг пройшовши як воїн непереможний, безсмертному цареві представ єси, мучениче Меркуріє, де з ликами страдників дерзновення прийнявши приспіши молитвами твоїми на поміч нам, які з вірою почитають пам’ять твою.
<p><i>Кондак, глас 4:</i> У герцях воїна непереможнго і в бідах заступника непостидного, ублажім піснями Меркурия, прославляючи його, бо тих, які святкують пам’ять його весело від бід і скорботи він ізбавляє.
<p>Святий Меркурій був родом зі Скитської землі. У віці 25 років він був уже воєводою у війську Деція і Валеріяна. І хоч святий Меркурій здобув перемогу над персами, однак був замучений за Христову віру у місті Кесарії, в Кападокії. Згідно з описом, був він стрункий, вродливий, з білявим волоссям.</p> 
<p>__________<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 