<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 4:</i> Як первозванний з апостолів і як верховного брат,* Владиці всіх, Андрію, молися,* мир вселенній дарувати* і душам нашим велику милість.</p>
<p>Слава: <i>Кондак, глас 2:</i> Мужности богогласника, якого ім’я святкуємо,* і верховного послідувателя Церкви,* Петрового родича возхвалім,* бо, як давно тому, так і нині до нас закликав:* Прийдіть – ми знайшли, кого бажали.</p>
<p>I нині: <i>Богородичний, глас 2:</i> В молитвах невсипущу Богородицю* і в заступництвах незамінне уповання* гріб і умертвіння не втримали.* Бо як Матір Життя до життя переставив Той,* Хто вселився в утробу приснодівственну.</p>
<p><i>Прокімен, глас 8:</i> На всю землю вийшло вістування їх і до кінців вселенної глаголи їх <i>(Пс. 18,5).</i></p>
<p><i>Стих:</i> Небеса повідають славу Божу, творіння ж рук Його сповіщає твердь <i>(Пс. 18,2).</i></p>
<p>__________
<p><i> Ряд.: Апостол: Євр. 315 зач.</i></p><p><b>Послання Апостола Павла до Євреїв 7, 1-6.</b></p><p><i>1</i>. Браття, Мелхиседек, цар Салему, священик Всевишнього Бога, який зустрів Авраама, коли він вертався після поразки царів і який благословив його, <i>2</i>. якому Авраам відділив десятину з усього, і якого ім'я означає спершу «цар справедливости», а потім цар Салему, тобто цар миру, <i>3</i>. без батька, без матері, без родоводу, який не має ні початку днів, ні кінця життя, подібний до Божого Сина, зостається священиком повіки.</p><p><i>4</i>. Дивіться, отже, який великий той, якому патріярх Авраам дав десятину з найліпшої добичі. <i>5</i>. Також і ті з синів Леві, що мають сан священства, мають за законом наказ брати десятину з народу, тобто з своїх братів, дарма що вони вийшли з бедер Авраама. <i>6</i>. Той же, який не походить з їхнього роду, взяв десятину з Авраама і благословив того, що мав обітниці.</p>
<p><i>Ап.: Апостол: 1 Кор. 131 зач.</i></p><p><b>Перше Послання Апостола Павла до Корінтян 4, 9-16.</b></p><p><i>9</i>. Браття, Бог поставив нас, апостолів, останніх, немов призначених на страту; ми бо стали видовищем і світові, і ангелам, і людям. <i>10</i>. Ми нерозумні Христа ради, ви у Христі розумні, ми немічні, ви сильні; ви славні, ми без слави. <i>11</i>. До цього часу ми голодні і спраглі, і нагі, нас б'ють, ми скитаємось; <i>12</i>. ми трудимося, власними руками; нас ображають, і ми благословляємо; нас гонять, і ми терпимо; <i>13</i>. нас лають, і ми доброзичливі; ми стали сміттям світу, викидками всіх аж досі.</p><p><i>14</i>. Пишу це не щоб осоромити вас, але щоб як дітей моїх улюблених навести на розум. <i>15</i>. Бо хоч би ви мали тисячі учителів у Христі, але батьків небагато, я бо вас породив через Євангеліє у Христі Ісусі. <i>16</i>. Благаю, отже, вас: Будьте моїми наслідувачами, як і я Христа.</p>
<p>__________
<p><i>Алилуя, глас 1: </i>Ісповідять небеса чуда Твої, Господи, і істину Твою в церкві святих <i>(Пс. 88,6).</i></p>
<p><i>Стих:</i> Бог прославлюваний на раді святих <i>(Пс. 88,8).</i></p>
<p>__________
<p><i> Ряд.: Євангеліє: Лк. 107 зач.</i></p><p><b>Євангеліє від Луки 21, 28-33.</b></p><p><i>28</i>. Сказав Господь своїм учням: випростайтесь і підніміть ваші голови вгору, бо ваше визволення близько.</p><p><i>29</i>. І він сказав їм притчу:</p><p>– Гляньте на смоковницю й на всякі дерева. <i>30</i>. Коли вони розпукуються, ви, глянувши, розумієте, що вже близько літо. <i>31</i>. Отак і ви, коли побачите, що це збувається, знайте, що царство Боже близько. <i>32</i>. Істинно кажу вам: рід цей не пройде, аж поки все не станеться. <i>33</i>. Небо й земля пройдуть, слова ж мої не пройдуть.</p>
<p><i>Ап.: Євангеліє: Йо. 4 зач.</i></p><p><b>Євангеліє від Йоана 1, 35-51.</b></p><p><i>35</i>. В той час стояв Іван і двоє з його учнів. <i>36</i>. Побачивши Ісуса, що надходив, мовив:</p><p>– Ось Агнець Божий.</p><p><i>37</i>. Почули двоє учнів, як він сказав те, і пішли за Ісусом. <i>38</i>. Обернувшися й побачивши, що вони йдуть, Ісус сказав до них:</p><p>– Чого шукаєте?</p><p>Вони сказали:</p><p>– Равві (що в перекладі означає: учителю), де пробуваєш?</p><p><i>39</i>. Він відповів їм:</p><p>– Ходіть і подивіться. Пішли, отже, і побачили, де побуває, і того дня лишилися в нього. Було ж близько десятої години.</p><p><i>40</i>. Андрій, брат Симона Петра, був одним із двох, що, почувши Івана, пішли за ним. <i>41</i>. Зустрів він спершу брата свого Симона і сказав до нього:</p><p>– Ми найшли Месію (що у перекладі означає: Христос).</p><p><i>42</i>. І привів його до Ісуса. Ісус, глянувши на нього, сказав:</p><p>– Ти – Симон, син Йони, ти зватимешся Кифа (що у перекладі означає: Петро-скеля).</p><p><i>43</i>. Другого дня вирішив піти в Галилею. І найшовши Филипа, мовив до нього:</p><p>– Іди за мною.</p><p><i>44</i>. А був Филип з Витсаїди, з міста Андрія та Петра. <i>45</i>. Зустрів Филип Натанаїла і сказав до нього:</p><p>– Ми найшли того, про якого писав Мойсей у законі і пророки – Ісуса, сина Йосифа, з Назарету.</p><p><i>46</i>. Натанаїл сказав йому:</p><p>– Що доброго може бути з Назарету?</p><p>Мовив до нього Филип:</p><p>– Прийди й подивися.</p><p><i>47</i>. Ісус, побачивши, що до нього надходить Натанаїл, сказав про нього:</p><p>– Ось справжній ізраїльтянин, в якому нема лукавства.</p><p><i>48</i>. Натанаїл сказав:</p><p>– Звідкіль ти мене знаєш?</p><p>Сказав Ісус і промовив до нього:</p><p>– Перше ніж Филип тебе покликав, я тебе бачив, як був єси під смоковницею.</p><p><i>49</i>. Натанаїл відповів йому:</p><p>– Учителю, ти – Син Божий, ти – цар Ізраїля.</p><p><i>50</i>. Ісус у відповідь сказав йому:</p><p>– Тому що я мовив до тебе: я бачив тебе під смоковницею – віруєш. Побачиш більше, ніж те.</p><p><i>51</i>. І сказав до нього:</p><p>– Істинно, істинно кажу вам: побачите небеса відкриті і ангелів Божих, як вони возходять та сходять на Сина чоловічого.</p>
<p>__________
<p><i>Причасний:</i> На всю землю вийшло вістування їх і до кінців вселенної глаголи їх <i>(Пс. 18,5).</i> Алилуя, <i>тричі</i>.</p>
<p>&nbsp;<hr />
<p><b>Євр. 7, 1–16. «Той же, який не походить з їхнього роду, взяв десятину з Авраама і благословив того, що мав обітниці»</b>
<p>У Старому Завіті люди дуже пильнували родоводу, пам’ятали, звідки вони походять, хто їхні батьки, і це було важливо для формування свідомості тогочасного люду. Але бачимо, що в історію вибраного народу входить Мелхиседек, цар Салему, який не походив з вибраного народу і остаточно роду якого не знали. 
<p>Але він вийшов, щоб поблагословити Авраама, це означає, що той, хто благословляє, вищий від того, кого благословляє. Це вказує на дуже важливу для нас річ – приписи і традиції важливі, але Бог у нашому житті часто діє всупереч будь-яким обставинам. Тому важливо бути відкритим на Господа, щоб Він благословляв і діяв повсякчас у нашому житті. 
<p><b>Пізнаваймо для себе Бога не лише у традиційних обставинах свого церковного життя, але учімося досвідчувати Його через будь-кого, часто від кого не сподіваємось щось почути про Господа!</b>
<p>&nbsp;
<p><b>Лк. 21, 28-33. «Випростайтесь і підніміть ваші голови вгору, бо ваше визволення близьке».</b>
<p>Деколи в сучасному світі ми, християни, виглядаємо досить непевними. Світ агресивний, настирливий, накидає свої цінності, свої поняття, своє розуміння, свою ідеологію... І ми, християни, нерідко маємо страх і сумніви, що нам робити як Церкві, як парафії, як вірним, як священнослужителям.
<p>Маємо розуміти, що Ісус Христос є нашим Спасителем. Він – Той, який вже смертю смерть подолав, Той, який нам дарував вічне життя. Значить, ми вже отримали цю перемогу і, незважаючи на труднощі, в Його перемозі ми вже маємо цю радість.
<p>Коли в інших релігіях людина шукає Бога, прагне спасення, щасливого життя чи життя вічного – у різних релігіях це може бути по-різному, – то в християнстві Бог сам дає людині це спасення, щастя, визволення, Добру Новину. <b>Щоб не мати страху й непевності, пригадаймо, що ми, християни, уже маємо! Що нам уже Господь дав!</b> І піднімімо наші голови вгору!
<p>&nbsp;<p><b>Владика Венедикт (Алексійчук)</b>