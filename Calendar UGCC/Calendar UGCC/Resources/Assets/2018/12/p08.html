<p>Праведна і свята справа, брати, більш коритися Богові, ніж йти за тими, що у гордовитості і зарозумілості стали проводирями знехтуваної заздрості. Тому що не малій шкоді, а навпроти, піддамося великій небезпеці, якщо необачно віддамо себе на волю тих людей, що підбурюють нас до розбрату і заколотів, щоб відвести нас від чесноти. Будемо поблажливі один до одного , як милосердний і благий Створивший нас; тому що написано: “добрі будуть мешканцями землі, і безневинні залишаться на ній; а беззаконні винищаться на ній” <em>(Прит. 2, 21–22)</em>. І знову говорить Писання: “я бачив нечестивого, що звеличується і височіє, як кедри ліванські; і пройшов я мимо, і ось його вже не стало, і шукав я місця його, і не знайшов. Зберігай безвинність і дотримуйся правоти, тому що мирну людину очікують добрі наслідки <em>(Пс. 36, 35–37)</em>. </p>
<p><i>(Климент Римський, 1-е Послання до коринтян)</i></p>