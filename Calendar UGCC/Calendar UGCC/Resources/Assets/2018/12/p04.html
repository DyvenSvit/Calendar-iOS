<p>Хто скаже, що то є могутність Твоя Господи, хто зробить почутою всяку похвалу благости Твоєї супроти нас. Бажаючи об’явити від віків приховану таємницю воплочення Єдинородного Сина Твого для спасіння людського роду і поклавши перед пророком Давидом обітницю Твою, щоб носив аж до сповнення, Ти вибрав Непорочну Матір Твою, щоб Вона стала оселею об’явлення Твого у тілі, народившись від Якої, Ти подібним подібне спас і, прийнявши природу Її, вчинив відновлення всього роду.</p>
<p>І тепер, святкуючи святий день Введення Її у храм, благодаримо Тебе, всіх благ Подателю, і молимо Тебе через Неї звернути Лице Твоє до нас і путь вказати нам, йдучи якою, радість знайдемо у благості Твоїй. Ізбав нас од лукавого і веди дорогою спасіння через покаяння, щоб могли ми святкувати свято це святе. Бо Ти Бог утіхи й милосердя, і Тобі славу возсилаємо, Отцю, і Сину, і Святому Духові, і нині і повсякчас і на віки віків. Амінь.</p>
<p><i>(Заамвонна молитва у день Введення в храм Пресвятої Богородиці)</i></p>