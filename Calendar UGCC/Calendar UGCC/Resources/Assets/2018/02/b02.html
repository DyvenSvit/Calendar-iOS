<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 4:</i> Веселися, пустине неродюча, * радій, безболізна, * бо умножив дітей Тобі муж бажань духовних, * добро-честям насадив, повздержністю виростив у звершеність чеснот. * Його молитвами, Христе Боже, * умиротвори життя наше.</p>
<p>Слава: <i>Кондак, глас 8:</i> В чеснім різдві твоїм * створіння радість знайшло * і в божественній твоїй пам’яті, преподобний, * добродушність багатьох Твоїх чудес прийняло. * Із них щедро подай душам нашим * і очисти скверні гріхів, * щоб ми співали: Алилуя.</p>
<p>I нині: <i>Богородичний, глас 8:</i> Непереможній Владарці * на честь перемоги * ми, врятовані від лиха, * благодарні пісні виписуємо Тобі, * раби Твої, Богородице. * А Ти, що маєш силу нездоланну, * від усяких нас бід охорони, * щоб звати Тобі: * Радуйся, Невісто неневісная.</p>
<p><i>Прокімен, глас 7:</i> Чесна перед Господом смерть преподобних Його <i>(Пс. 115,6).</i></p>
<p><i>Стих:</i> Що віддам Господеві за все, що Він воздав мені? <i>(Пс. 115,3).</i></p>
<p>__________</p>
<p><i>Апостол: </i></p>
<p><i>Ряд.: 1 Йо. 70 зач.</i><p><b>Перше Послання Івана Богослова 2, 7-17.</b>
<p><i>7</i>. Улюблені, не нову заповідь вам пишу, а давню, що ви одержали спочатку. Ця давня заповідь – слово, що ви чули. <i>8</i>. Знову ж нову заповідь пишу, – це правдиве в нас і в ньому, – бо темрява проминає і правдиве світло вже світить. <i>9</i>. Хто каже, що він у світлі, але ненавидить брата свого, той у темряві і досі. <i>10</i>. Хто ж любить брата свого, той у світлі пробуває і в ньому причини до спотикання немає. <i>11</i>. Хто ж ненавидить брата свого, той у темряві, і в темряві він ходить, і куди йде, не знає, бо темрява у нього засліпила очі.
<p><i>12</i>. Пишу вам, дітоньки,
<p>бо ваші гріхи відпущені вам задля його імені.
<p><i>13</i>. Пишу вам, батьки,
<p>бо ви пізнали того, хто споконвіку.
<p>Пишу вам, юнаки,
<p>бо ви перемогли лукавого.
<p><i>14</i>. Писав вам, дітоньки,
<p>бо ви Отця пізнали.
<p>Писав вам, батьки, бо ви пізнали того, хто споконвіку.
<p>Писав вам, юнаки,
<p>бо ви сильні,
<p>і слово Боже у вас пробуває,
<p>і ви перемогли лукавство.
<p><i>15</i>. Не любіть світу, ні того, що у світі. Коли хто любить світ, у того немає любови Отця; <i>16</i>. бо все, що у світі – похіть тіла, похіть очей і гордість життя, не від Отця, але від світу. <i>17</i>. Світ проминає і його пожадливість; той же, хто чинить волю Божу, остається повіки.
<p><i>Прп.: Євр. 335 зач.</i><p><b>Послання Апостола Павла до Євреїв 13, 17-21.</b>
<p><i>17</i>. Браття, слухайтесь ваших наставників і коріться, бо вони пильнують душ ваших і мають з цього звіт дати, щоб вони це робили з радістю, а не зідхаючи, бо це для вас некорисно.
<p><i>18</i>. Моліться за нас, бо ми певні, що маємо добру совість, бажаючи у всьому поводитись добре; <i>19</i>. тим більше ж прошу вас це робити, щоб якнайскорше я міг до вас вернутись.
<p><i>20</i>. Бог миру, що возвів із мертвих того, хто кров'ю вічного завіту став великим Пастирем овець, Господа нашого Ісуса, <i>21</i>. нехай зробить вас здібними виконувати його волю добрими ділами, діючи у вас те, що йому любе через Ісуса Христа, якому слава по віки вічні. Амінь.</p>
Єв. – Лк. 24 зач.; 6, 17-23.
<p>__________</p>
<p><i>Алилуя, глас 6:</i> Блажен муж, що боїться Господа, заповіді Його дуже любі йому <i>(Пс. 111,1).</i></p>
<p><i>Стих:</i> Сильне на землі буде сім’я його <i>(Пс. 111,2).</i></p>
<p>__________</p>
<p><i>Євангеліє: </i></p>
<p><i>Ряд. Мр. 63 зач.</i><p><b>Євангеліє від Марка 14, 3-9.</b>
<p><i>3</i>. Того часу, як Ісус був у Витанії, в домі Симона прокаженого, як був за столом, підійшла жінка з алябастровою посудинкою щирого дорогоцінного нарду і, розбивши посудинку, вилила йому на голову. <i>4</i>. Деякі обурилися і говорили між собою:
<p>– Навіщо така втрата мира! <i>5</i>. Таж його можна було продати більш ніж за триста динаріїв, і гроші дати бідним. 
<p>І вони ремствували на неї. <i>6</i>.Але Ісус сказав:
<p>– Лишіть її. Чого її непокоїте? Вона зробила для мене добрий вчинок. <i>7</i>. Бідних бо ви завжди маєте з собою, і коли захочете, можете їм добро чинити; мене ж не завжди маєте. <i>8</i>. Що могла, те зробила; вона заздалегідь намастила моє тіло на похорон. <i>9</i>. Істинно кажу вам: по цілім світі, скрізь, де тільки буде проповідуватись це євангеліє, оповідатимуть і те, що вона зробила, на пам'ятку про неї.
<p><i>Прп.: Лк. 24 зач.</i></p><p><b>Євангеліє від Луки 6, 17-23.</b>
</p><p><i>17</i>. В той час став Ісус на рівнім місці; була там велика сила його учнів і людей вельми багато з Юдеї та з Єрусалиму, і з побережжя Тиру та Сидону. <i>18</i>. Вони прийшли слухати його й оздоровитись від своїх недуг; і всі ті, що їх мучили нечисті духи, теж оздоровлялись. <i>19</i>. Увесь народ намагався його торкнутися, бо сила виходила з нього й усіх оздоровляла.
</p><p><i>20</i>. Тоді він, звівши на своїх учнів очі, почав казати:
</p><p>Блаженні вбогі,
</p><p>бо ваше царство Боже.
</p><p><i>21</i>. Блаженні голодні нині,
</p><p>бо ви насититеся.
</p><p>Блаженні, що плачете нині,
</p><p>бо будете сміятись.
</p><p><i>22</i>. Блаженні будете, коли вас ненавидітимуть люди, коли вас вилучать, коли ганьбитимуть вас та коли викинуть як безчесне ваше ім'я Сина чоловічого ради. <i>23</i>. Радійте того дня й веселіться, бо ваша нагорода велика на небі.</p>
<p>__________</p>
<p><i>Причасний:</i> В пам’ять вічну буде праведник, злих слухів не убоїться <i>(Пс. 111,6-7)</i>. Алилуя, <i>тричі</i>.</p>
<p>&nbsp;<hr />
<p><b>1 Йо. 2, 7–17. «Хто ж любить брата свого, той у світлі перебуває»</b>
<p>Ми, як християни, завжди хочемо все чинити якнайкраще, жити досконало, праведно, свято. Для цього маємо приклад Нашого Господа Ісуса Христа і усіх апостолів, праведників, мучеників, святих, але це нам не завжди вдається. Може, десь краще, десь гірше, але це ніколи не просто. 
<p>Апостол дає нам дуже простий рецепт того, як йти до досконалості – любити брата, ближнього й перебувати у Божому світлі. Бог є любов, та коли ми перебуваємо в любові, ми перебуваємо у світлі, перебуваємо з Богом. Тоді знаємо як жити, чинити, поводитись. 
<p>Правдиве світло в кожній ситуації дає нам Господь. Якщо ми перебуваємо з Богом любові, то ми посідаємо це світло. У цьому світлі думаємо, живемо і поводимося. <b>Отож, любімо своїх ближніх, і це буде їм і нам на спасення!</b>
<p>&nbsp;
<p><b>Мр. 14, 3-9. «Бідних бо ви завжди маєте з собою і, коли захочете, можете їм добро чинити; мене ж не завжди маєте».</b> 
<p>Напевно, є декілька місць у Євангелії, які важко розуміти або які видаються надто різкими з уст нашого Господа. І також тут, коли Ісус каже: «Мене ж не завжди маєте», можна засумніватися: чи ж Він хоче якоїсь особливої уваги? Чи заздрить, що ми приділяємо комусь свою увагу, любов, доброту? Звичайно, що ні. 
<p>Ісус Христос каже, що бідних завжди маємо біля себе, тобто вказує, що завжди маємо ті чи інші життєві обставини, в яких треба запропонувати свою допомогу, людей, яким можемо зробити щось доброго, які потребують нашої помочі. Але дуже важливо не тільки бачити те й тих, хто нас оточує, а й усвідомлювати Божу присутність. Ісусові слова можна перефразувати так: «Мене ж ви не завжди зауважуєте», «Про мене ж не завжди пам’ятаєте», «Про мене часто забуваєте». <b>Тому важливо поза тим всім, що ми робимо, – навіть коли воно добре й важливе, корисне й потрібне, – уміти приділити час для Бога</b>, вміти розпізнати <p>Його у своєму житті, могти побути з Богом, знайти особливий час для Нього, щоб не бути тими, хто чинить різні добрі діла, але не пам’ятає про Господа. 
<p>&nbsp;<p><b>Владика Венедикт (Алексійчук)</b>