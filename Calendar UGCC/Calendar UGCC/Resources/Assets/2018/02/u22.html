<p><b><span>ЛІТУРГІЯ ПЕРЕДОСВЯЧЕНИХ ДАРІВ:</span></b> <em>Творимо <b>3 малих поклони:</b> на Трисвятому, “Прийдіте, поклонімся…”, “Алилуя”, що після передпочаткового псалма кожної катизми, та “Хай буде ім’я Господнє…”; <b>3 доземних поклони</b> – на “Світло Христове...”, по закінченні “Хай направиться...” і після перенесення св. Дарів;</em></p>
<p>Катизма 18 з молитвою на кожному з трьох її антифонів і з малою єктенією після кожного антифону; На <em>«Господи, взиваю я...”</em> 10 стихир: 6 Тріоді та 4 мч., <em>Слава:</em> мч., <em>І нині:</em> богородичний за гласом «Слава»; Прокімени та читання з Тріоді: Бут. 1, 24-2, 3; Прип. 1, 20-33. </p>
<p><b><span>ВЕЛИКЕ ПОВЕЧЕР’Я:</span></b> У перші чотири дні першого тижня Великого посту служимо Велике <em>повечер’я</em> з каноном прп. Андрея Критського по частинах.</p>
<p><em>Творимо три малі поклони: на кожному Трисвятому (яке буде 5 разів), крім Трисвятого, шо після молебних стихів «Пресвята Владичице», тому що одразу після них, перед Трисвятим, слідує «Боже милостивий...», на якому вже були три поклони; На кожному з трьох «Прийдіте, поклонімся...»; На «Алилуя», після першого і другого Трисвятого; На «Боже милостивий...», після молебних стихів Пресвятої Богородиці; На кожному молебному стиху – один малий поклін, а на молитві прп. Єфрема - 16 поклонів 4 великі і 12 малих.</em></p>
<p>В понеділок, вівторок, середу і четвер першого тижня Великого посту, по <em>„Прийдіте, поклонімся…”</em>, проказуємо псалом 69 <em>„Боже, рятуй мене…”,</em> поданий в чині Великого <em>Повечер’я</em> після 3-го <em>„Прийдіте, поклонімся…”,</em> після молитви „Владико Боже Отче…”; відтак одну четверту частину кожної пісні великого канону (Утреня у четвер, що перед 5-ою неділею посту). Приспів до тропарів канону – <em>„Помилуй мене, Боже, помилуй мене”,</em> до тропаря преподобної Марії Єгипетської – „<em>Преподобна мати Маріє, моли Бога за нас”,</em> а до тропаря преподобного Андрія – <em>„Преподобний отче Андрію, моли Бога за нас”;</em></p>
<p>Після <em>«Вірую»</em> поклони на молебних стихах відбуваються таким чином: 1-хор починає <em>«Пресвята Владичице Богородиця, моли Бога за нас»,</em> а 2-ий хор творить поклін, тоді встає і відповідає, потім 1-хор творить поклін. Так і на всіх молебних стихах. А коли проказуємо «<em>Боже милостивий...»</em> (3), то обидва хори співають разом і творять три поклони;</p>
<p>Після <em>«Достойно...»</em> співаємо тропар <em>«Господи сил, з нами будь...»</em> з його стихами. <em>„Господи, помилуй”</em> (40), „Ти, що повсякчас...” й інше з молитвою прп. Єфрема та 16 поклонами;</p>
<p>Трисвяте з <em>„Отче наш”,</em> „Бо твоє є царство...” і <em>„Господи, помилуй”</em> (12). Молитва «Нескверна, непорочна…», <em>Слава І нині:</em> <em>„Господи, помилуй”</em> (3), <em>„Благослови”;</em></p>
<p>Замість відпусту єрей читає молитву «Владико, многомилостивий…», <b><em>під час якої усі молільники припадають до землі.</em></b></p>
<p>Після молитви усі встають з колін, а єрей робить доземний поклін після чого встає та творить обряд всепрощення, як на Північній.</p>
<p><b><span>УТРЕНЯ:</span></b> Замість <em>«Бог Господь...»</em> співаємо <em>“Алилуя”</em> і троїчні тропарі гласу; </p>
<p>Катизми 3; сідальні: 1-й Октоїха, 2-й і 3-й Тріоді. <b><em>Малі єктенії між сідальними – не беруться</em></b>; Пс. 50 і канон. На 4-ій, 8-ій, та 9-ій – канон мч. та два Тріоді. На інших – тільки канон мч. Катавасією по 3-ій, 4-ій, 6-ій, 8-ій та 9-ій піснях – ірмос останнього канону. По 3-ій – сідальний мч.,<em> Слава І нині:</em> його богородичний; по 6-ій – кондак-ікос мч., або мученичий Октоїха біжучого гласу, поданий на кінці Тріоді <em>(так і у всі седмичні дні Великого посту)</em>. По 9-ій – <em>“Достойно...”</em> і по єктенії – світильний гласу; Перед малим славослов’ям єрей виголошує: “Тобі належить слава...” а відтак «Слава Тобі, що світло нам показав»; Стиховня Тріоді. <em>Слава:</em> мч., <em>І нині:</em> богородичний за голосом наславника. <em>“Добре воно...”</em> (2), по <em>“Отче наш...”:</em> тропар <em>“Стоячи у храмі...”;</em> відтак <em>“Господи, помилуй”</em> (40) і по останньому поклоні одразу <em>“Прийдіте, поклонімся…”</em> тричі й 1-й Час. </p>
<p><b><span>ЧАСИ:</span></b> все за посним уставом. На 6-му Часі між богородичним і старозаповітними стихами співаємо тропар пророцтва Тріоді і одне пророцтво між двома прокіменами: Іс. 2, 11-21;</p>