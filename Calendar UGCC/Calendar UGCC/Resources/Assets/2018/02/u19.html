<p><em><b>П’ять</b> перших седмичних днів кожного тижня Великого посту мають богослужіння пісного виду, починаючи від неділі ввечері. На богослужіннях вживаємо ризи <b>червоного</b> кольору.</em></p>
<p><b><span>ВЕЧІРНЯ:</span> <em>Поклони</em></b><em> на Вечірнях неділь Великого посту творимо не від початку Вечірні, але після “Сподоби, Господи…” – три малі поклони і на Трисвятому, що по “Нині відпускаєш…”; а три доземні поклони творимо на тропарях на “Богородице Діво….” і на молитві прп. Єфрема</em> <em>без 12 малих.</em></p>
<p>Катизми немає; На <em>«Господи, взиваю я...»</em> – 10 стихир: 4 покаянні Октоїха: <em>(2 – зі стиховні Вечірні й 2 – із стиховні Утрені)</em>, 3 Тріоді і 3 прп., <em>Слава:</em> прп., <em>І нині:</em> богородичний за гласом «Слава»; Вхід, великий прокімен, глас 8 <em>“Не відверни лиця Твого...”;</em> <b>Після прокімена єктенії не буде.</b> <em>Єрей зачиняє святі двері і скидає фелон</em>, а тим часом співаємо <em>“Сподоби, Господи...”</em> – і творимо три малі поклони<em>;</em> </p>
<p>Стиховня Тріоді. По <em>“Отче наш...”:</em> співаємо 3 тропарі з поклонами, а <em>“Під Твою милість...”</em> без поклону. <em>“Господи, помилуй”</em> (40) й інше, як у Часослові, <b>тільки до кінця 3-го вел. поклону молитви прп. Єфрема, бо інших 12 малих не чинемо,</b> а відразу “Слава Тобі, Христе Боже...” і відпуст дня з помин. прп., і свщмч.</p>
<p><b><span>УТРЕНЯ:</span></b> <em>Поклони починаємо від катизм і робимо: на “Алилиуя” кожної “Слава” катизм – 3 малі поклони; на “Чеснішу...” кожного із 6 стихів пісні Богородиці – 1 малий поклін; на “Достойно...” – 1 малий поклін; на “Слава во вишніх Богу...” – 3 малі поклони; на прикінцевому Трисвятому – 3 малі поклони; на молитві прп. Єфрема</em> <em>– 16 поклонів, тобто 12 малих і 4 великих.</em> </p>
<p>Замість <em>«Бог Господь...»</em> співаємо <em>“Алилуя”</em> і троїчні тропарі гласу; </p>
<p>Катизми 3; сідальні: 1-й Октоїха, 2-й і 3-й Тріоді. <b><em>Малі єктенії між сідальними – не беруться.</em></b> Пс. 50 і молитва «Спаси, Боже, людей Твоїх...»; Канон прп. та свщмч. <em>(разом)</em> трипіснець Тріоді, які переплітаються із піснями: на 1-ій, 8-ій, і 9-ій піснях – канон прп., і свщмч. <em>(разом)</em> та трипіснець Тріоді. На 3-ій, 4-ій, 5-ій, 6-ій і 7-ій – лише канон прп. і свщмч.<em> (разом).</em> Катавасією буде завжди ірмос останнього канону. По 3-ій – кондак-ікос свщмч., сідальний прп., <em>Слава:</em> сідальний свщмч.,<em> І нині:</em> його богородичний; по 6-ій – кондак-ікос прп., або мученичий Октоїха біжучого гласу, поданий на кінці Тріоді <em>(так і у всі седмичні дні Великого Посту).</em> По 9-ій – <em>“Достойно...”</em> і по єктенії – світильний гласу; Перед малим славослов’ям єрей виголошує: “Тобі належить слава…”, а відтак «Слава Тобі, що світло нам показав». На <em>«Слава во вишніх Богу…»</em> - поклоняємось тричі; Стиховн<em>я</em> Тріоді<em>.</em> <em>Слава:</em> свщмч., <em>І нині:</em> богородичний за голосом наславника.<em> “Добре воно...” (2), по “Отче наш...”:</em> тропар “Стоячи у храмі...”; відтак <em>“Господи, помилуй”</em> (40) і по останньому поклоні відразу <em>“Прийдіте, поклонімся…”</em> тричі й 1-й Час.</p>
<p><b><span>ЧАСИ:</span></b> <em>Чинимо 3 малі поклони: на „Прийдіте, поклонімся…”, на кожному Трисвятому, на „Алилуя”, що по трипсалмії, і на „Алилуя” після кожного антифону; на кожному з трьох співань тропаря з двома стихами прихиляємо коліна і, по богородичному, – 3 поклони, а на молитві прп. Єфрема</em> <em>– 16 звичайних;</em></p>
<p>По трипсалмії з „Алилуя” – чергова катизма за пісним покажчиком псалтиря, крім 1-го Часу в понеділок та 1-го і 9-го Часів у п’ятницю, бо тоді катизми не буде; Тропар (<em>„Удосвіта…”</em> на 1-му Часі, а на інших – інший питомий Часу) з двома стихами і з прихиленням колін по кожному з трьох співань тропаря, відтак <em>Слава І нині:</em> богородичний (<em>„Як нам називати тебе…”</em> на 1-му, а на інших – інший, питомий Часу); Вибрані стихи зі Святого Письма Старого Завіту, тобто: на 1-му Часі – <em>„Стопи мої…”,</em> на 3-му – <em>„Господь Бог благословенний…”</em>, на 6-му Часі – <em>„Негайно пошли…”</em>, на 9-му – <em>„Не залиши нас…”.</em> На 1-му Часі <em>„Стопи мої…”</em> поділено на 4 стихи, з яких 3 перші співаємо по (2), а 4-й – тричі. </p>
<p><b>На 6-му Часі між богородичним і старозаповітними стихами співаємо тропар пророцтва Тріоді і одне пророцтво: Іс. 1, 1-20;</b></p>
<p>По Трисвятому, замість кондака, читаємо три пісних тропарі, за чином Часів в Часослові, додаючи до 2-го „Слава”, а до 3-го – „І нині”. <em>„Господи, помилуй”</em> (40), „Ти, що повсякчас…” та інше з молитвою прп. Єфрема і з 16 звичайними поклонами;</p>
<p>Трисвяте з 3 поклонами, а по <em>„Отче наш…”</em> – виголос „Бо твоє є царство…” і <em>„Господи, помилуй”</em> (12);</p>
<p>Прикінцева молитва Часу і „Слава тобі, Христе Боже…”, відпуст дня седмичного з поминанням прп., і свщмч. на 1-му Часі, а на інших Часах, оскільки вони поєднуються із Зображальними, відпусту не буде, а буде він на кінці Зображальних.</p>
<p><b><span>ЗОБРАЖАЛЬНІ:</span></b> „Блаженні”, тобто <em>„Пом’яни нас, Господи…”, „Блаженні вбогі духом…”</em> і всі інші стихи, відтак <em>Слава і нині.</em> Після цього обидва хори, зійшовшись разом, з непокритими головами, співають вищим голосом:</p>
<p><em>„Пом’яни нас, Господи, коли прийдеш у царстві Твоїм”;</em> <b>І великий поклін.</b></p>
<p><em>„Пом’яни нас, Владико, коли прийдеш у царстві Твоїм”;</em> <b>І великий поклін.</b></p>
<p><em>„Пом’яни нас, Святий, коли прийдеш у царстві Твоїм”;</em> <b>І великий поклін.</b></p>
<p>„Хор”, стих і знову „Хор”, <em>Слава:</em> <em>„Хор святих ангелів…”,</em> <em>І нині:</em> „Вірую”. <em>„Ослаби, відпусти…”</em> й <em>„Отче наш…”;</em></p>
<p>Після <em>«Отче наш...» -</em> кондаки: у<em> храмі Христовому і Богородичному:</em> храму, дню тижня і прп., і свщмч. <em>Слава:</em> <em>«Зі святими упокой...»</em> <em>І нині:</em> <em>«Заступництво християн...».</em> <em>У храмі святого:</em> дню тижня, храму і прп., і свщмч. <em>Слава:</em> <em>«Зі святими упокой...»</em> <em>І нині:</em> <em>«Заступництво християн...»;</em></p>
<p><em>„Господи, помилуй”</em> (40), <em>„Слава і нині”</em> й інше з молитвою прп. Єфрема і 16 звичайними поклонами, як у Часослові;</p>
<p>Трисвяте з 3 поклонами й інше з <em>„Отче наш…”</em> і <em>„Господи, помилуй”</em> (12).</p>
<p>Єрей – мовить молитву 9-го Часу „Владико Господи Ісусе Христе…”. Відпуст дня з поминанням прп., і свщмч.</p>