<p><b>Послання апостола Павла до Римлян 1:7-12</b><p><i>7</i> усім, що в Римі, Божим улюбленим, покликаним святим: благодать вам і мир від Бога, нашого Отця, і Господа Ісуса Христа. <i>8</i> Насамперед дякую Богові моєму, через Ісуса Христа, за всіх вас, що віра ваша славиться по всьому світі. <i>9</i> Свідок бо мені Бог, якому я служу духом моїм, благовістуючи його Сина, що я безперестанно згадую про вас <i>10</i> і завжди прошу в моїх молитвах, чи врешті-решт пощастить мені, з волі Божої, прийти до вас;  <i>11</i> бо прагну вас бачити, щоб поділитися з вами якимнебудь духовним даром, щоб вас зміцнити,  <i>12</i> тобто підбадьоритись разом, між вами, спільною вірою, вашою і моєю. <p><b>Євангелія від Матея 5:42-48</b><p><i>42</i> Дай тому, хто в тебе просить, а хто хоче позичити в тебе, не відвертайся. <i>43</i> Ви чули, що було сказано: Люби ближнього свого й ненавидь ворога свого. <i>44</i> А я кажу вам: Любіть ворогів ваших і моліться за тих, що гонять вас; <i>45</i> таким чином станете синами Отця вашого, що на небі, який велить своєму сонцю сходити на злих і на добрих і посилає дощ на праведних і неправедних. <i>46</i> Бо коли ви любите тих, що вас люблять, то яка вам за це нагорода? Хіба не те саме й митарі роблять? <i>47</i> І коли ви вітаєте лише братів ваших, що надзвичайного чините? Хіба не те саме й погани роблять? <i>48</i> Тож будьте досконалі, як Отець ваш небесний досконалий.”