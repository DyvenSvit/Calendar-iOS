<p><b>Послання апостола Павла до Римлян 12:4-5,15-21</b><p><i>4</i> Бо як в одному тілі маємо багато членів і всі члени не виконують ту саму роботу, <i>5</i> отак і ми: численні – одне в Христі тіло, кожен один одному член. <i>15</i> Радуйтеся з тими, що радуються; плачте з тими, що плачуть. <i>16</i> Між собою будьте одної думки, про високе не мудруйте, радше до покірного схиляйтеся; не будьте зарозумілі на себе. <i>17</i> Нікому злом за зло не віддавайте; дбайте перед усіма людьми про добро. <i>18</i> Коли можливо, оскільки це від вас залежить, будьте з усіма людьми в мирі. <i>19</i> Самих себе не відомщайте, любі, а дайте місце гніву, написано бо: «Мені належить помста, я відплачу», – говорить Господь. <i>20</i> Але коли твій ворог голодує, нагодуй його; і коли має спрагу, напій його, бо, роблячи це, ти нагромаджуєш йому на голову розпалене вугілля. <i>21</i> Не дозволь, щоб зло тебе перемогло, але перемагай зло добром. <p><b>Євангелія від Матея 12:9-13</b><p><i>9</i> Звідти пішов Ісус в їхню синагогу. <i>10</i> А був там чоловік з сухою рукою. І вони питають його: “Чи можна зціляти в суботу?”,  – щоб його обвинуватити. <i>11</i> Він же до них каже: “Чи є якийсь між вами, що, мавши одну вівцю, не візьме її і не витягне, коли вона впаде в суботу в яму? <i>12</i> А скільки ж: чоловік над вівцю вартісніший! Тим то й в суботу можна добро чинити.” <i>13</i> Тоді сказав до чоловіка: “Простягни твою руку!” Простягнув той, і вона стала здорова, як і друга.