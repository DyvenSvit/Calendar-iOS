<p><b>Послання апостола Павла до Римлян 5:17-6:2</b><p><i>17</i> Бо коли через переступ одного смерть царювала завдяки (чинові цього) одного, то тим більш ті, що одержують щедро ласку і дар оправдання, царюватимуть у житті через одного Ісуса Христа.  <i>18</i> І, таким чином, як через переступ одного на всіх людей прийшов засуд, так через чин справедливости одного на всіх людей приходить життєдайне оправдання. <i>19</i> Бо як через непослух одного чоловіка багато людей стали грішниками, так через послух одного багато людей стане праведними. <i>20</i> Закон же прийшов, щоб збільшився переступ, а де збільшився гріх, там перевершила ласка,  <i>21</i> щоб, як панував гріх зо смертю, так панувала і ласка через оправдання на вічне життя, через Ісуса Христа, Господа нашого. <i>1</i> Що ж скажемо? Чи зостанемось у грісі, щоб помножилася ласка? <i>2</i> Зовсім ні! Ми, що вмерли для гріха, – як нам у ньому далі жити? <p><b>Євангелія від Матея 9:14-17</b><p><i>14</i> Тоді приступили до нього учні Йоана й кажуть: “Чому ми й фарисеї постимо (багато), а твої учні не постять?” <i>15</i> Ісус відповів їм: “Чиж личить весільним гостям сумувати, поки молодий з ними? Надійдуть дні, коли від них заберуть молодого, і тоді будуть постити. <i>16</i> Ніхто не пришиває латки з нової тканини до старої одежі, бо латка в одежині збіжиться, і діра стане гірша. <i>17</i> І не вливають вина нового в старі бурдюки, а то бурдюки розтріснуться і вино розіллється та й бурдюки пропадуть; а вливають вино молоде в нові бурдюки, тож одне й друге збережеться.”