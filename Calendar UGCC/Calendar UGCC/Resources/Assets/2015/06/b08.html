<p><b>Послання апостола Павла до Римлян 2:28-3:18</b><p><i>28</i>. бо не той юдей, що є ним назовні, і не те обрізання, що назовні, на тілі,  <i>29</i>. а той, хто юдей у скритості, і те обрізання серця - за духом, не за буквою; такому похвала не від людей, але від Бога. <i>1</i> В чому вищість юдея? Або яка користь з обрізання?  <i>2</i> Велика з кожного погляду: їм бо, насамперед, були довірені пророцтва Божі.  <i>3</i> Що ж бо, коли деякі не повірили? Хіба ж їхня невірність знищить вірність Божу? <i>4</i> Ясно, що ні! Треба визнати радше, що Бог правдомовний, а кожний чоловік брехливий, як написано: «Щоб ти оправдався у твоїх словах і переміг, коли будуть тебе судити.»  <i>5</i> Коли ж наша неправедність виявляє Божу праведність, то що скажемо? Чи ж Бог є несправедливий - по-людському говорю! - коли наводить гнів свій? <i>6</i> Зовсім ні! Бож як би Бог мав світ судити? <i>7</i> Та коли Божа правда моєю неправдою більше сяє, йому на славу, то нащо мене ще як грішника судити?  <i>8</i> Чому ж тоді деякі нас очорнюють і деякі говорять, нібито ми кажемо: «Робімо зло, щоб із нього вийшло добро»? На таких суд справедливий. <i>9</i> То що ж? Маємо перевагу? Зовсім ні! Бож ми перед тим обвинуватили юдеїв і греків, що вони всі під гріхом, <i>10</i> як написано: «Немає справедливого, ані одного! <i>11</i> Немає тямущого, немає, хто шукав би Бога. <i>12</i> Усі з дороги збилися, зробилися нікчемні! Немає, хто добро творив би, ані одного! <i>13</i> Їхнє горло - гріб відкритий, до обману язик їх схильний, отрута гадюча у них під губами. <i>14</i> Уста у них прокльонів повні і гіркоти. <i>15</i> Щоб проливати кров, швидкі їхні ноги. <i>16</i> На їхніх дорогах злидні і руїна. <i>17</i> Вони не відають дороги миру. <i>18</i> Немає Божого остраху у них перед очима.» <p><b>Євангелія від Матея 6:31-34;7:9-11</b><p><i>31</i> Отож не турбуйтеся, промовлявши: Що будемо їсти, що пити й у що зодягнемося? <i>32</i> Про все те побиваються погани. Отець же ваш небесний знає, що вам усе це потрібне. <i>33</i> Шукайте перше Царство Боже та його справедливість, а все те вам докладеться. <i>34</i> Не журіться, отже, завтрішнім днем; завтрішній день турбуватиметься сам про себе. Доволі дневі його лиха.” <i>9</i> Чи ж є між вами хтось такий, що, коли син попросить у нього хліба, дасть йому камінь? <i>10</i> Або коли попросить рибу, дасть йому гадюку? <i>11</i> Тож коли ви, злі бувши, вмієте давати дітям вашим добрі дари, оскільки більш Отець ваш, що на небі, дасть дари тим, які його просять.