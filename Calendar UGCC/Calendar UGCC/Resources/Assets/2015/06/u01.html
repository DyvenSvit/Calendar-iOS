<p><b>Святого Духа.</b>
<p><i>Тиждень 1-ий по Зісланні Святого Духа. Загальниця.</i>
<p>Св. свщмч. Патрикія, єп. Пруського, і тих, що з ним.
<p><b>Вечірня</b>: після “Благословенний Бог наш” за галицьким звичаєм всі приклякають під час співання “Царю небесний”. На “Господи, візвав я” 6 стихир свята, Сл., І нині: «Царю небесний». Великий прокімен, глас 7: “Хто Бог великий, як Бог наш”. Мала єктенія і далі слідує перша коліноприклонна молитва. Після єктенії “Промовмо всі” мала єктенія і друга коліноприклонна молитва. По “Сподоби, Господи” мала єктенія і третя коліноприклонна молитва. Стиховня свята. По “Отче наш”  – тропар свята. 
<p><i>Відпуст великий: </i>«Ти, що з отчого і божественного лона вийшов, і з неба на землю зійшов, і прийняв усе наше єство, і обожествив його, а після того знову на небеса вийшов, і сидиш праворуч Бога і Отця, Ти послав на святих своїх учеників і апостолів божественного і святого, і єдиносущного і єдиносильного, і єдинославного і соприсносущного Духа, і Ним просвітив їх, а ними всю вселенну, Христос, істинний Бог наш, молитвами пречистої і пренепорочної святої своєї Матері, святих славних, прехвальних богопроповідників і духоносних апостолів і всіх святих помилує і спасе нас як благий і чоловіколюбець».
<p><i>(Якщо храм на честь Пресвятої Тройці, Стихири на Литії брати з вчорашньої Вечірні, а по “Отче наш”: тропар Пресвятої Тройці (2) і тропар Зіслання (1).</i>
<p><b>Утреня</b>: по “Бог Господь” тропар свята (2), Сл., І нині: свята. Катизми черг. Сідальні свята. Пс. 50. (Де є храм Пресвятої Тройці, по двох сідал. буде Величання, сідал. і прокімен з вчорашньої Утрені. Єв. Мт. зач. 116; 28, 16-20). Обидва канони свята. По 3-ій  – сідал. свята, Сл., І нині: сідал. той самий. По 6-ій  – конд.-ікос свята. Немає “Чеснішу”, а приспів свята. По 9-ій  – світильний свята (2), Сл., І нині: той самий. Хвалитних стихир 6  – свята, Сл., І нині: свята. По вел. славослов’я  – тропар свята (1). Відпуст великий свята.)
<p><b>Часи</b>: на всіх тропар і кондак свята.
<p><b>Літургія</b>: антифони: перші два  – свята, третій  – загальний з приспівом свята. Тропар свята, Сл., І нині: кондак свята. Прокімен, алилуя та причасний свята. Замість “Достойно”  – ірмос 9-ї пісні канону свята з його приспівом. Ап.  – Еф. 229 зач.; 5, 9-19. Єв.  – Мт. 75 зач.; 18, 10-20.