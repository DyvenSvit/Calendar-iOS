<p><b>Послання апостола Павла до Римлян 3:19-26</b><p><i>19</i> Ми ж знаємо, що все, що закон говорить, тим, які під законом, говорить, щоб усякі уста замкнулись і щоб увесь світ визнав себе винним перед Богом, <i>20</i> бо ніхто не оправдається перед ним ділами закону: законом бо гріх пізнається. <i>21</i> Тепер же без закону з'явилася Божа справедливість, засвідчена законом і пророками;  <i>22</i> справедливість Божа через віру в Ісуса Христа для всіх, хто вірує, бо нема різниці.  <i>23</i> Всі бо згрішили й позбавлені слави Божої,  <i>24</i> і оправдуються даром його ласкою, що через відкуплення, в Ісусі Христі:  <i>25</i> якого видав Бог як жертву примирення, в його крові, через віру, щоби виявити свою справедливість відпущенням гріхів колишніх,  <i>26</i> за час довготерпіння Божого, щоби виявити свою справедливість за нинішнього часу, - щоб він був справедливий і усправедливлював того, хто вірує в Ісуса. <p><b>Євангелія від Матея 7:1-8</b><p><i>1</i> “Не судіте, щоб вас не судили; <i>2</i> бо яким судом судите, таким і вас будуть судити, і якою мірою міряєте, такою і вам відміряють. <i>3</i>&nbsnbsp; Чого ти дивишся на скалку в оці брата твого? Колоди ж у власнім оці ти не добачаєш? <i>4</i> Або як можеш твоєму братові сказати: Дай, хай вийму скалку в тебе з ока, а он же колода в твоїм оці? <i>5</i> Лицеміре! Вийми спершу із свого ока колоду, і тоді побачиш, як вийняти з ока брата твого скалку. <i>6</i> Не давайте священне собакам, ані не кидайте перел ваших перед свиньми, щоб не потоптали їх ногами й, обернувшись, вас не роздерли. <i>7</i> Просіть, і дасться вам; шукайте, і знайдете; стукайте, і відчинять вам. <i>8</i> Кожний бо, хто просить, одержує; хто шукає, знаходить; хто стукає, тому відчиняють.