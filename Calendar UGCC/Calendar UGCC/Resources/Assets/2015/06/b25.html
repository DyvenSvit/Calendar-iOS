<p><b>Послання апостола Павла до Римлян 11:13-24</b><p><i>13</i> Я ж кажу вам, погани, - оскільки я апостол поган, то величатиму моє служіння, - <i>14</i> надіючись, що, може, мені якось пощастить розбудити заздрість своїх, споріднених тілом і декого з них спасти. <i>15</i> Бо коли їхнє відкинення - примирення для світу, то що буде їхнє прийняття, як не життя з мертвих? <i>16</i> І коли первісток святий, то й тіло; і коли святий корінь, то святе й галуззя. <i>17</i> Коли ж деякі з галузок відламалися, а ти, будучи дичкою оливною, защеплений був між них і став співучасником кореня та оливкового соку, <i>18</i> то не вихваляйся перед галуззям. А коли вихваляєшся, то знай, що не ти носиш корінь, а корінь тебе. <i>19</i> Ти скажеш: «Гілля відчахнуто, щоб мене нащепити.» <i>20</i> Добре. Вони відламалися за невіру, а ти стоїш завдяки вірі. Тож не несися високо, а бійся! <i>21</i> Бо коли Бог не пощадив природного галуззя, то може й тебе не пощадити. <i>22</i> Тож май на увазі доброту і суворість Божу: на відпалих суворість, а на тебе доброта Божа, коли перебудеш у доброті; а коли ні, то й ти будеш відтятий. <i>23</i> Та й вони, як не зостануться в невірі, будуть прищеплені, бо Бог має силу їх знову прищепити.  <i>24</i> Бо коли ти, відтятий від дикої з природи оливки, проти природи був прищеплений до доброї оливки, то скільки більше ті, що за природою будуть защеплені на власній оливці? <p><b>Євангелія від Матея 11:27-30</b><p><i>27</i> Все передане Мені моїм Отцем, і ніхто не знає Сина, крім Отця, і Отця ніхто не знає, крім Сина, та кому Син схоче відкрити. <i>28</i> Прийдіть до мене всі втомлені й обтяжені, і я облегшу вас. <i>29</i>. Візьміть ярмо моє на себе й навчіться від мене, бо я лагідний і сумирний серцем, тож знайдете полегшу душам вашим. <i>30</i> Ярмо бо моє любе й тягар мій легкий.”