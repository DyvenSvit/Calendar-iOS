<p><b>Прп. Вукола, єп. Смирнського. Св. свщмч. Сілвана, єп. Ємеського, і тих, що з ним</b>
<p>Святий Вукол був учнем св. Івана Богослова, який висвятив його на єпископа міста Смирни, що у Малій Азії. Вукол ревно працював над спасінням своїх вірних. Деякі церковні письменники вважають, що саме Вукол був тим "ангелом Церкви в Смирні", про якого писав в "Одкровенні" св. євангелист Іван: "Не бійся нічого, що маєш витерпіти. От, укидатиме декотрих із вас диявол у темницю, щоб випробувати вас. Будь вірний до смерті" (Од. 2, 10).
<p>Вукол закінчив своє побожне і жертовне життя в II ст. При його гробі діялися різні чуда, зокрема найбільш відоме: на могилі виросло зілля, яке приносило хворим зцілення.