<h2>ЧАС ШОСТИЙ</h2>

<p><i>Священик:</i> Благословенний Бог наш завжди, нині і повсякчас, і на віки вічні.</p>

<p><i>Вірні:</i> Амінь. Слава тобі, Боже наш, слава тобі.</p>

<p>Царю небесний, утішителю, Душе істини,* що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>

<p>Святий Боже, святий Кріпкий, святий Безсмертний, помилуй нас <i>(3 р.)</i>.</p>

<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй <i>(3 р.)</i>.</p>

<p>Слава Отцю, і Сину, і Святому Духові:*</p>

<p>І нині і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім'я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><i>Вірні:</i> Амінь. Господи, помилуй <i>(12 р.)</i>.</p>

<p>Слава Отцю, і Сину, і Святому Духові:* і нині і повсякчас, і на віки вічні. Амінь. </p>

<p>Прийдіте, поклонімся* Цареві нашому Богу.</p>

<p>Прийдіте, поклонімся* Христові, Цареві нашому Богу.</p>

<p>Прийдіте, поклонімся і припадім* до самого Господа Ісуса Христа, Царя і Бога нашого.</p>

<h2>Псалом 53 <i>(У понеділок і четвер)</i></h2>

<p>Боже, ім'ям твоїм спаси мене* і силою твоєю розсуди мою справу.</p>

<p>Боже, почуй мою молитву,* вислухай слова уст моїх.</p>

<p>Бо горді піднялись на мене, і насильники на мою душу зазіхають;* вони не мають Бога перед собою.</p>

<p>Та ось Бог – допомога моя;* Господь - опорою життя мого.</p>

<p>Оберни лихо на моїх супостатів,* знищ їх по твоїй правді.</p>

<p>Охоче принесу я тобі жертву,* прославлю ім'я твоє, Господи, бо воно добре.</p>

<p>Бо визволив ти мене від усякої турботи,* отож і споглядають очі мої на ворогів моїх.</p>

<h2>Псалом 54 <i>(У вівторок і п'ятницю)</i></h2>

<p>Вислухай, Боже, мою молитву* і не погорди благанням моїм.</p>

<p>Прислухайся і вислухай мене.* Я мучуся в моїм болі і хвилююся ворожим гуком, грішника криком;</p>

<p>Бо вони наносять мені лихо* і в гніві зо мною ворогують.</p>

<p>Серце моє тремтить у мені,* і страхи смертні налягли на мене.</p>

<p>Страх і тремтіння надійшли на мене* і жах оточив мене навколо.</p>

<p>І я кажу: Коли б то в мене крила, як у голубки,* я полетів би і відпочив би.</p>

<p>Ось я полинув би далеко,* осівся б у пустині.</p>

<p>Шукав би собі захисту притьмом* від буревію та від тучі.</p>

<p>Знищ, Господи, розділи їхні язики,* бо я бачу насильство й розбрат у місті.</p>

<p>Удень і вночі на мурах вони його обходять,* несправедливість і кривда серед нього.</p>

<p>Загибель серед нього,* з його майдану не сходить гніт і лукавство.</p>

<p>Якби то ворог глузував із мене, я стерпів би;* якби мій ненависник повстав на мене, від нього я сховався б.</p>

<p>А то ти, чоловіче, моя рівня,* друг мій і знайомий,</p>

<p>З котрим ми собі разом любо розмовляли,* до дому Божого ходили собі в святковому гуртку.</p>

<p>Нехай смерть поб'є їх! Нехай зійдуть живими в шеол!* - бо лиш підлота в їхніх домах і посеред них.</p>

<p>Я ж візву до Бога,* і Господь мене врятує.</p>

<p>Увечері і вранці, і опівдні я квилитиму й стогнатиму,* і мій голос він почує.</p>

<p>Він визволить у мирі мою душу від тих, що на мене роблять засідки:* бо їх багато проти мене.</p>

<p>Почує Бог і упокорить їх, Бог, що живе одвіку;* нема бо каяття в них, бо вони не бояться Бога.</p>

<p>Кожен підносить свої руки на своїх же друзів,* порушує свою умову.</p>

<p>Масніші від сметани його губи, серце ж його завжди готове до бійки,* слова його ніжніші від оливи, але вони — мечі вийняті з піхви.</p>

<p>Залиши на Господа твою турботу і він тебе підтримає;* повіки не допустить, щоб справедливий захитався.</p>

<p>І ти, Боже, зведеш у яму тління їх.* Кровожерні та лукаві не доживуть до половини віку свого; я ж, Господи, надіюся на тебе!</p>

<h2>Псалом 90 <i>(У середу, суботу і неділю)</i></h2>

<p>Ти, що живеш під Всевишнього покровом,* що у Всесильного тіні пробуваєш.</p>

<p>Скажи до Господа: Мій захисте і моя твердине,* мій Боже, на котрого покладаюсь.</p>

<p>Він бо спасе тебе від сітки птахолова,* і від погибельного мору.</p>

<p>Він тебе покриє крилами своїми, і ти втечеш під його крила;* щит і забороло — його вірність.</p>

<p>Ти не злякаєшся ні страху вночі,* ані стріли, що вдень літає.</p>

<p>Ані чуми, що в пітьмі бродить,* ані зарази, що нищить опівдні.</p>

<p>Нехай і тисяча впаде біля тебе, і десять тисяч праворуч від тебе,* - до тебе не підійде.</p>

<p>Ти лиш очима споглянеш,* і кару грішників побачиш.</p>

<p>Бо Господь – твоє прибіжище,* Всевишній – твій захист.</p>

<p>Ніяке лихо до тебе не приступить,* ніяка кара не підійде близько намету твого.</p>

<p>Бо ангелам своїм він повелить про тебе,* щоб берегли тебе на всіх твоїх дорогах.</p>

<p>І на руках тебе носитимуть,* щоб не спіткну­лася нога твоя об камінь.</p>

<p>На гада й змія будеш наступати,* розтопчеш лева й дракона.</p>

<p>Тому, що він виявив свою любов до мене, я його врятую;* я вивищу його, бо він знає моє ім'я.</p>

<p>Візве до мене, і я озвусь до нього;* я буду з ним у скруті, я його визволю і його прославлю.</p>

<p>Довгим віком його насичу* і явлю йому моє спасіння.</p>

<p>Слава Отцю, і Сину, і Святому Духові:* і нині і повсякчас, і на віки вічні. Амінь.</p>

<p>Алилуя, алилуя, алилуя: Слава тобі, Боже! <i>(3 р.).</i></p>

<p>Господи, помилуй <i>(3 р.).</i></p>

<p><i>Тоді тропар, </i>г.2:</p>

<p><b>Ти, Христе Боже, що в шостий день і годину* на хресті прибив зухвалий гріх Адама в раю,* розірви рукописання й наших гріхів* і спаси нас. </b><i>(і творимо кожного разу доземний поклін)</i></p>

<p><i>Стих:</i> Вислухай, Боже, молитву мою і не погорди благанням моїм.</p>

<p><i>Стих:</i> Я до Бога взиваю, і Господь вислухає мене.</p>

<p><b>Слава і нині:</b> Тому, що не маємо сміливости задля великих гріхів наших,* ти, Богородице Діво, Народженого від тебе благай,* бо вельми могутня молитва Матері до милосердя Владики.* Не погордуй благаннями грішних, Всечиста,* бо милостивий і спасти може той,* хто й страждати за нас ізволив.</p>

<!-- ТУТ ТРЕБА ВСТАВИТИ ТРОПАР ПРОРОЦТВА, ПРОКІМЕН, ЧИТАННЯ З ПРОРОКА І ЩЕ ОДИН ПРОКІМЕН, ЗГІДНО ІЗ УСТАВОМ!!! -->
<p><i>Тропар пророцтва, глас 1:</i> <b>Господи, Господи, все страхається Тебе * і тремтить перед лицем Твоєї сили; * до Тебе припадаємо, Безсмертний, * Тобі молимось, Святий: ** спаси душі наші молитвами святих Твоїх.</b></p>

<p><b>Слава: і нині</b>. <i>Знову тропар пророцтва.</i></p>

<p><i>Прокімен, глас 4:</i> <b>Бо відає Господь путь праведних, * а путь нечестивих загине.</b></p>

<p><i>Стих:</i> Блажен муж, що не ходив на раду безбожних, і на путі грішних не стояв, і на раді з лукавими не сидів.</p>

<p><i>Стих:</i> А в законі Господнім воля його, і про закон Його розважатиме день і ніч.</p>

<p><b>Пророцтва Ісаї читання (1,1-20)</b>.</p>
 <p><i>1</i> Видіння Ісаї, сина Амоса, яке він бачив про Юдею та Єрусалим за часів Уззії, Йотама, Ахаза й Єзекії, царів юдейських. <i>2</i> Слухайте, небеса, вважай, земле, бо Господь говорить: «Дітей я виховав і виростив, а вони збунтувались проти мене. <i>3</i> Віл знає господаря свого, а осел - ясла пана свого. Ізраїль нічого не знає, народ мій не розуміє.» <i>4</i> Ой, люде грішний, народе, придавлений беззаконням, кубло лиходіїв, розбещені сини! Покинули Господа, занедбали Ізраїлевого Святого, відступились назад від нього! <i>5</i> По чому вас іще бити, вас, що не перестаєте бунтуватися? Кожна голова хвора, кожне серце ослабло. <i>6</i> Від підошви на нозі до тім'я нема в ньому здорового місця: рани, синці, свіжі виразки, не вичищені, не перев'язані й не зм'якшені олією. <i>7</i> Земля ваша спустошена, міста ваші спалені вогнем, поля ваші у вас на очах чужинці пожирають: вони спустошені, як по знищенні Содому. <i>8</i> Зосталася дочка сіонська, немов у винограднику халупа, немов курінь на баштані, немов обложене місто. <i>9</i> Якби Господь сил не зоставив нам останку, були б ми, як Содом, були б схожі на Гомору. <i>10</i> Слухайте слово Господнє, князі содомські! Вважай на науку Бога нашого, народе гоморський! <i>11</i> «Навіщо мені безліч ваших жертв? - говорить Господь. Я пересичений всепаленнями баранів і ситтю годованих телят. Крови биків, ягнят та козлят я не хочу. <i>12</i> Як приходите, щоб з'явитись перед моїм обличчям, то хто від вас вимагає, щоб ви топтали мої двори? <i>13</i> Не приносьте більше пустих дарів! Кадило стало осоружним для мене. Нових місяців, субот і скликання сходин я не можу стерпіти: беззаконня разом з урочистим зібранням. <i>14</i> Від новомісяччів ваших та святкувань ваших відвертається душа моя. Вони для мене стали тягарем, вони мені незносні. <i>15</i> Коли ви простягаєте руки ваші, я відвертаю від вас мої очі. Навіть коли помножуєте молитви ваші, я їх не чую. Руки ваші повні крови. <i>16</i> Обмийтеся, станьте чистими; усуньте з-перед моїх очей нікчемні ваші вчинки; перестаньте чинити зло! <i>17</i> Навчітеся добро чинити; шукайте правди, захищайте пригнобленого, обороняйте сироту, заступайтеся за вдову! <i>18</i> Ходіть же й розсудимось, - говорить Господь. Коли б гріхи ваші були, як багряниця, вони стануть білими, як сніг; коли б, мов кармазин, були червоні, стануть, як вовна. <i>19</i> Як схочете бути слухняними, то їстимете від благ країни. <i>20</i> А як затнетеся й бунтуватиметесь, то меч пожере вас, бо уста Господні так говорять.»

<p><i>Прокімен, глас 7:</i> <b>Служіте Господеві зо страхом * і радуй-теся Йому з трепетом!</b></p>

<p><i>Стих:</i> Чому заворушилиcь народи, і люди намиcлили cуєтне? Повcтали царі землі, і князі зібралиcя вкупі на Гоcпода і на хриcта його.</p>

<p><i>Стих:</i> «Розірвімо пута їх і скиньмо з себе ярмо їх». Той, Хто живе на небі, посміється з них, і Господь посоромить їх.</p>

<p><i>Стих:</i> Тоді з обуренням заговорить до них і гнівом Своїм застрашить їх.</p>

<p>Негайно пошли нам щедроти твої, Господи,* бо зубожіли дуже ми.* Поможи нам, Боже, Спасителю наш,* задля слави імени твого.* Господи, визволь нас* і очисти гріхи наші задля імени твого.</p>

<p>Святий Боже, святий Кріпкий, святий Безсмертний, помилуй нас <i>(3 р.)</i>.</p>

<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй <i>(3 р.)</i>.</p>

<p>Слава Отцю, і Сину, і Святому Духові:*</p>

<p>І нині і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім'я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Далі співаємо оці тропарі:</i></p>

<p><i>(г.2)</i> Спасіння вчинив ти на землі, Христе Боже,* простерши на хресті пречисті твої руки* і зібравши всі народи, що кличуть:* Господи, слава тобі!</p>

<p><b>Слава:</b> Пречистому образові твоєму поклоняємося, Благий,* просячи відпущення гріхів наших, Христе Боже;* бо ти добровільно зволив вийти тілом на хрест,* щоб вибавити тих, що їх ти створив, від неволі ворожої.* Тому вдячно співаємо тобі:* ти радістю наповнив усе, Спасе наш, що прийшов спасти світ.</p>

<p><b>І нині:</b> Будучи джерелом милосердя,* сподоби нас твоєї милости, Богородице;* зглянься на людей грішних* і покажи, як завжди, твою силу,* бо, уповаючи на тебе, співаємо тобі: Радуйся!* — як колись Гавриїл, безтілесних архистратиг.</p>

<p><i>У середу і п'ятницю, замість Будучи джерелом:</i></p>

<p><b>І нині:</b> Прославлена ти вельми, Богородице Діво! - співаємо тобі.* Бо хрестом Сина твого ад подоланий і смерть переможена;* а ми, померлі, встали й життя сподобилися* та здобули рай – давню насолоду.* Тому з вдячністю прославляємо Христа Бога,* як могутнього і єдиного многомилостивого.</p>

<p>Господи, помилуй <i>(40 р.) </i> </p>

<p>Ти, що повсякчас і кожної години на небі й на землі приймаєш поклін і славу, Боже добрий, довготерпеливий й многомилостивий, що праведних любиш, і грішних милуєш, і всіх кличеш до спасіння, заради обіцянки майбутніх благ! Прийми, Господи, в цю хвилину й наші молитви і спрямуй життя наше до твоїх заповідей. Душі наші освяти, тіла очисти, думки наші направ, розум очисти й протверези, і визволь нас від усякої скорботи, лиха й слабування. Захисти нас святими ангелами твоїми, щоб ми, їх охороною збережені й напоумлені, осягнули єдність віри та зрозуміння неприступної твоєї слави, бо ти благословенний на віки вічні. Амінь.</p>

<p>Господи, помилуй <i>(3 р.).</i></p>

<p>Слава Отцю, і Сину, і Святому Духові:*</p>

<p>І нині і повсякчас, і на віки вічні. Амінь.</p>

<p>Чеснішу від херувимів і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<p>Іменем Господнім благослови, отче!</p>

<p><i>Священик:</i> Боже, змилуйся над нами І благослови нас; світлом лиця твого осяй нас і помилуй нас.</p>

<p><i>Вірні:</i> Амінь.</p>

<p><i>І мовимо Молитву св. Єфрема:</i></p>

<p>Господи і Владико життя мого! Духа лінивства, недбайливости, властолюб'я і пустомовства віджени від мене. <i>(Доземний поклін).</i></p>

<p>Духа чистоти, покори, терпеливости й любови даруй мені, слузі твоєму. <i>(Доземний поклін).</i></p>

<p>Так, Господи, Царю! Дай мені бачити гріхи мої і не осуджувати брата мого, бо ти благословенний на віки вічні. Амінь. <i>(Доземний поклін).</i></p>

<p>Боже, милостивий будь мені грішному! Боже, очисти мої гріхи і помилуй мене! Без числа нагрішив я, Господи, прости мені! <i>(12 малих поклонів).</i></p>

<p>Святий Боже, святий Кріпкий, святий Безсмертний, помилуй нас <i>(3 р.)</i>.</p>

<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй <i>(3 р.)</i>.</p>

<p>Слава Отцю, і Сину, і Святому Духові:* і нині і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім'я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><i>Вірні:</i> Амінь.</p>

<p>Господи, помилуй <i>(12 р.) </i> </p>

<p><i>І молитва на Час VІ-ий:</i></p>

<p>Боже й Господи сил і всього творіння Сотворителю! Ти з милосердя і незрівнянної милости твоєї послав на спасіння роду нашого єдинородного Сина твого, Господа нашого Ісуса Христа, і дорогоцінним його хрестом розписку гріхів наших розірвав і переміг начало й владу темряви. Тож, Владико чоловіколюбний, прийми від нас грішних ці вдячні і благальні молитви, і визволь нас від усякого згубного й темного гріха, і від усіх видимих і невидимих ворогів, що бажають вчинити нам зло. До страху твого прикуй тіла наші й не допусти сердець наших до слів або помислів лукавих, але любов'ю твоєю пройми душі наші, щоб, повсякчас на тебе дивлячись і світлом твоїм керуючись, бачили тебе, неприступне й вічне світло, та щоб невпинно хвалу й подяку віддавали тобі: безначальному Отцеві з єдинородним твоїм Сином і всесвятим, і благам, і животворним твоїм Духом, нині, і повсякчас, і на віки вічні. Амінь.</p>

<p><i>Священик:</i> Слава тобі, Христе Боже, надіє наша, слава тобі!</p>

<p><i>Вірні:</i> Слава і нині: Господи, помилуй <i>(3 р.).</i> Благослови.</p>

<p><i>Священик:</i> Христос, істинний Бог наш, молитвами пречистої своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><i>Вірні:</i> Амінь.</p>
