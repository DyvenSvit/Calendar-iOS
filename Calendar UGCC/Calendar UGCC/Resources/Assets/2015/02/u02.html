<p><i>Тиждень загальниці.</i>
<p><b>+ Прп. й богоносного Євтимія Великого.</b>
<p><b>Вечірня</b>: „Блажен муж”. На “Господи, візвав я” стихир  – 6 всі прп. Слава: прп., І нині: 1-й богородичний (догмат), за гласом наславника. Прокімен дня і три читання прп: Муд. 3:1-9, Муд. 5:15-6:3, Прип. 2:1-9. Стиховня ціла прп., зі своїми приспівами. До наславника прп. добирається богородичний з недільної стиховні за гласом наславника. Тропар прп., Слава, І нині: богородичний з недільних за гласом тропаря прп. Відпуст великий з поминанням тільки служби прп.
<p><b>Утреня</b>: по „Бог Господь”: тропар прп. двічі, Слава, І нині: богородичний з недільних, за гласом тропаря прп. Катизм чергові прп., також полієлей з величаннями і пополієлейний сідальний прп. Степенна 4-го гласу, перший антифон. Прокімен, Єв. Мт. 43 зач.;11:27-30. Пс. 50, і стихира прп. Канонів 2: перший Богородиці, один з двох звичайних („Немокрими ногами”, глас 2-й недільної утрені, або „Море перейшовши”, глас 8-й повечір’я у вівторок) з ірмосом, другий прп. Катавасія по кожній пісні  – „Сушу”. По 3-ій пісні  – сідальний прп., по 6-ій  – кондак-ікос прп., по 9-ій  – світильний прп. Хвалитні стихири прп.  – 4. Слава: прп., І нині: богородичний, за гласом наславника. По великому славослов’ї з трисвятим  – тропар прп., Слава, І нині: богородичний з недільних за гласом тропаря прп. Відпуст великий з поминанням тільки служби прп.
<p><b>Часи</b>: На всіх часах: тропар і кондак прп.
<p><b>Літургія</b>: вся служба дня, тільки прп. Апостол і євангелія спочатку  – дня: Ап.  – 2 Пт. 66 зач.; 1:20-2:9. Єв.  – Мр. 59 зач.; 13:9-13. потім  – прп.: Ап.  – Євр. 335 зач.; 13:17-21. Єв.  – Лк. 24 зач.; 6:17-23.