<p><b>Св. влкмч. Теодора Стратилата. </b>
<p>Святий Теодор походив з міста Євхаїт (Мала Азія, нині Туреччина) і був воєводою (з грецької — «стратилатом») в місті Гераклеє, поблизу Чорного моря. Своїм благочестивим життям і покірливим управлінням він викликав до себе прихильність городян. Багато язичників, бачивши його добродійне життя, приймали Христову віру. Коли чутки про це дійшли до імператора Лікинія (308-323 рр.), співправителя Костянтина, він прибув в Гераклею і примушував Теодора поклонитися ідолам. Коли ж святий Теодор залишився непохитним, розгніваний правитель наказав жорстоко його катувати.
<p>Святого Тедора розтягнули на землі, били залізними прутами, палили вогнем і, нарешті розіпнули на хресті і викололи очі. Вночі ангел з'явився мученику, зняв його з хреста і абсолютно зцілив його. На ранок слуги Лікинія, послані кинути тіло святого Теодора в море, побачивши його абсолютно здоровим, увірували в Христа. Увірувало також і багато інших язичників, що бачили Боже чудо. Дізнавшись про це, Лікиній наказав обезголовити святого Теодора в 319 році. Страждання його були описані очевидцем, його слугою і писарем Уаром.
<p><i>У той самий день</i>
<p><b>Св. прор. Захарії Серповидця</b>
<p>Святий Захарія був сином Варахіїла, з покоління Леві і жив за 460 років до народження Ісуса Христа. Захарія, ім'я якого означає "пам'ять Господня", належить до 12 "малих" пророків Старого Завіту. Він написав пророчу книгу, в якій передбачив: покірний в'їзд Ісуса Христа до Єрусалима; зраду Юди за 30 срібняків; пробиття цвяхами й списом; втечу учнів; переслідування Церкви та поширення Христового царства по всьому світу.
<p>Пророк Захарія прославив Бога мученицькою смертю в притворі храму від рук розлючених юдеїв. Сталося це 520 року перед Різдво Христовим. Перед смертю він сказав такі слова: "Господь бачить і буде це судити". Захарію називають ще "серповидцем", бо він бачив на небі "серп" – знак близької кари для безбожників.