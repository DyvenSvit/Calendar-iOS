<p><b>Свв. чудотворців і безсрібників Кира та Йоана</b>
<p>Кир жив у III ст. в єгипетському місті Олександрії за часів правління імператора Діоклетіана, відомого як жорстокий гонитель християн. Він був побожним лікарем, який не брав жодної винагороди, а закликав людей не грішити, бо недуги часто є наслідком грішного життя. Згодом він вступив до монастиря в Арабії. Бог дав йому чудесний дар лікувати недужих молитвою. Пізніше до нього долучився колишній вояк Іван, який прийняв св. Хрещення.
<p>Довідавшись про ув'язнення побожної християнки Атанасії та трьох її малолітніх дочок у єгипетському Канопі, Кир та Іван вирушили, щоб підтримати їх на дусі. Але побожних мужів також ув'язнили та жорстоко мучили, схиляючи до відступництва від Христової віри. Потім невинним дівчатам і матері відрубали голови, а Кира та Івана убили мечем 311 року. Їхні святі мощі, що прославилися багатьма чудами, спочивають у церкві св. Михаїла у Мюнхені.