<p><b>Св. свщмч. Власія, єп. Севастійського</b>
<p>Святий Власій був лікарем, а потім став єпископом у місті Севастії в Малій Азії. Під час переслідування християн імператором Діоклетіаном переховувався разом зі своїми вірними в пустелі. Незабаром вояки знайшли Власія і в кайданах привели до судді. Власій охоче пішов на суд, бо напередодні тричі явився йому Ісус Христос і сказав принести, як священикові, святу жертву.
<p>Власія, який сміливо визнав свою віру в Христа, спершу жорстоко мучили, а потім наказали втопити. Коли його кинули в озеро, він став ходити по воді, наче по твердій землі, прославляючи Бога. Потім він вийшов на берег, став перед мучителем і сказав: "Покайся і вір у Христа!". Розлючений поганин убив Власія мечем. Сталося це 316 року за правління Ліцинія та імператора Константина Великого.