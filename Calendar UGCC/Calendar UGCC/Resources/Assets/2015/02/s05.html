<p><b>Cвщмч. Климента, єп. Анкирського та мч. Агатангела</b>
<p>Святий Климентій Анкирський народився 250 року в місті Анкирі у Малій Азії за правління Імператора Діоклетіана. Після смерті батьків ним опікувалася побожна християнка Софія. У той час у Галатії настав голод, і погани, які не мали чим годувати дітей, викидали їх на вулицю. Тих нещасних Климент і Софія забирали додому, годували їх, навчали правд святої віри й готували до таїнства Хрещення. Климентія так любили в Анкирі, що коли йому виповнилося 20 років, його обрали єпископом.
<p>За наказом імператора Діоклетіана, жорстокого гонителя християн, Климентія ув'язнили і мучили різними способами. Діоклетіан, уражений дивним терпінням святого Климентія, відіслав його в Никомидію до свого співправителя Максиміліяна. Дорогою до святого приєднався його учень Агатангел, що бажав страждати і померти за Христа разом з єпископом Климентом.
<p>Імператор Максимільян віддав святих Климентія і Агатангела правителю Агрипину, який піддав їх таким нелюдським катуванням, що навіть у глядачів-язичників з’явилося співчуття до мучеників і вони побили камінням мучителів.
<p>Після смерті Максиміліяна святий Агатангел був усічений мечем. Коли ж Климентій з Божого Провидіння вийшов на волю і згодом в неділю відправляв Службу Божу, до церкви вбігли вояки і відрубали йому при престолі голову. Відбулося це 312 року. У XIII ст. хрестоносці вивезли голову св. Климентія до Франції.