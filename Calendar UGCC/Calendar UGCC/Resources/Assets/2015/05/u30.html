<p><b><i>Субота заупокійна. </i></b>
<p>Св. ап. Андроніка і тих, що з ним.
<p><b>Вечірня</b> (багряні ризи): мирна єктенія за усопших. Катизма чергова. На “Господи, візвав я” 6 стихир: 3 мученичних Октоїха, 3 Тріоді, Сл.: Тріоді, І нині: догмат 6 гл. Алилуя на 8 глас зі стихами. Стиховня Октоїха, Сл.: Тріоді, І нині: Тріоді. По “Отче наш”: тропар «Глибиною мудрості», Сл., І нині: «Тебе і стіну і пристанище маємо». Відпуст за усопших, а відтак виголос: «В блаженнім успенні» та «Вічная пам’ять».
<p><b>Утреня</b>: Мирна єктенія за померлих. Замість “Бог Господь” співаємо алилуя на 8-й глас з трьома стихами за померлих.  Тропар за померлих (2), Сл., І нині: його богород. Катизма 16-та черг., мала єктенія і сідальні Октоїха. Все інше до канону, як на парастасі, тобто 17-та катизма (“Непорочні”) із своїми приспівами, поділена на дві статії, з яких перша закінчується єктенією за померлих, а друга – тропар за померлих. Відтак співаємо єктенію за померлих, сідальний за померлих і Пс. 50. Канон храму і Тріоді. Катавасія – ірмос канону Тріоді. По 3-ій – сідал. Тріоді. По 6-ій – конд.-ікос Тріоді; по 9-ій – світильний Тріоді. Хвалитних стихир 4  Тріоді, Сл., І нині: Тріоді. Мале славослов’я. Стиховня Октоїха, Сл, І нині: Тріоді. По “Отче наш”: тропар за померлих, Сл., І нині: богород. за померлих і “У блаженному успенні”, як на Вечірні.
<p><b>Часи</b>: на всіх тропар і кондак за померлих. 
<p><b>Літургія</b>: вся Служба за померлих, тільки Ап.-Єв. спочатку дня, а потім за померлих. Ряд.: Ап. – Ді. 51 зач.; 28, 1-31. Єв. – Йо. 67 зач.; 21, 15-25. За упокій: Ап. – 1 Сол. 270 зач.; 4, 13-17. Єв. – Йо. 16 зач.; 5, 24-30.