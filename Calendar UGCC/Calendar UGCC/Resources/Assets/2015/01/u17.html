<p><i>Субота перед Богоявленням. </i>
<p>Собор свв. сімдесяти апостолів. Прп. Теоктиста ігумена, що в Кукумі Сікелійській.
<p><b>Вечірня</b>: катизма чергова. На „Господи, візвав я”  – 6 стихир: апп.  – 3 і прп.  – 3, Слава, І нині: передсвяття. На стиховні: стихири передсвяття. Тропар апп. Слава: прп., І нині: тропар передсвяття. Відпуст великий з поминанням служби дня, апп і прп.
<p><b>Утреня</b>: по „Бог Господь”: тропар передсвяття і апп., Слава: прп., І нині: передсвяття. Катизми чергові і сідальні передсвяття. Пс. 50. Канонів 3: перший передсвяття з ірмосом, другий апп. без ірмоса і третій прп. без ірмоса. Катавасія тільки по 3-ій, 6-ій, 8-ій і 9-ій пісні  – ірмос останнього канону, тобто прп. По 3-ій пісні  – кондак-ікос апп. і прп., також сідальний апп., Слава: прп., І нині: передсвяття, по 6-ій пісні  – кондак-ікос передсвяття, По 9-ій пісні  – світильний апп. Слава: прп., І нині: передсвяття. На стиховні: стихири передсвяття. Тропар апп., Слава: прп., І нині: передсвяття.
<p><b>Часи</b>: тропар передсвяття, також на 3-му ще Слава: апп., на 9-му Слава: прп., кондаки  – поперемінно, тобто: на 1-му і 6-му  – передсвяття, на 3-му  – апп., на 9-му  – прп. 
<p><b>Літургія св. Йоана Золотоустого</b>: Тропар і кондак передсвяття. Прокімен, алилуя, причасний  – дня. Ап.  – 1 Тим. 284 зач.; 3:14-4:5. Єв.  – Мт. 5 зач.; 3:1-11.