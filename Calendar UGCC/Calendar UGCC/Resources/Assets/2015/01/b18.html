<p><b> Друге послання апостола Павла до Тимотея 4:5-8</b><p><i>5</i> Ти ж будь тверезим у всьому, знось напасті, виконуй працю євангелиста, виконуй твою службу.  <i>6</i> Бо я вже готовий на ливну жертву, і час мого відходу настав. <i>7</i> Я боровся доброю борнею, скінчив біг – віру зберіг. <i>8</i> Тепер же приготований мені вінок справедливости, що його дасть мені того дня Господь, справедливий Суддя; та не лише мені, але всім тим, що з любов'ю чекали на його появу. <p><b> Євангелія від Марка 1:1-8</b><p><i>1</i> Початок Євангелії Ісуса Христа, Сина Божого.  <i>2</i> Як написано в пророка Ісаї: &quot;Ось я посилаю мого посланця перед тобою, який приготує тобі дорогу. <i>3</i> Голос вопіющого в пустині: Готуйте Господеві дорогу, вирівняйте стежки його&quot;, <i>4</i> – так виступив Йоан, христивши у пустині та проповідувавши хрищення покаяння на прощення гріхів.  <i>5</i> І виходили до нього – вся країна Юдейська та всі єрусалимляни, христились від нього в ріці Йордані й визнавали гріхи свої. <i>6</i> Йоан одягнений був в одежу з верблюжого волосу й носив ремінний пояс на своїх бедрах, а їв сарану й мед дикий.  <i>7</i> І проповідував, кажучи: &quot;Слідом за мною іде сильніший від мене, що йому я недостойний, нахилившись, розв'язати ремінця його сандалів.  <i>8</i> Я вас христив водою, а він христитиме Святим Духом.&quot; 

