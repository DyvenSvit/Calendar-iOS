<p><b>ВЕЛИКІ (ЦАРСЬКІ) ЧАСИ</b></p>

<p>(<em>темно-червоні ризи</em>)</p>

<p><em>Коли навечір'я Різдва випадає в суботу або в неділю, то Великі Часи беремо в п'ятницю</em>.</p>

<p><b>ЧАС ПЕРШИЙ</b></p>

<p><em>Священик:</em> Благословенний Бог наш завжди, нині і посякчас, і на віки вічні.</p>

<p><em>Вірні:</em> Амінь. Слава тобі, Боже наш, слава тобі.</p>

<p>Царю небесний, утішителю, Душе істини, * що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. Господи, помилуй (<em>12 р</em>.).</p>

<p><b>Слава</b> Отцю, і Сину, і Святому Духові:*</p>

<p><b>І нині</b> і повсякчас, і на віки вічні. Амінь.</p>

<p>Прийдіте, поклонімся* Цареві нашому Богу.</p>

<p>Прийдіте, поклонімся* Христові, Цареві нашому Богу.</p>

<p>Прийдіте, поклонімся і припадім* до самого Господа Ісуса Христа, Царя і Бога нашого.</p>

<p><b>Псалом 44</b> (<em>месіянський</em>)</p>

<p>З мого серця гарне слово ллється;* я мовлю: Цареві моя пісня!</p>

<p>Язик мій* – тростинка скорописця.</p>

<p>Найкращий ти на вроду між людськими синами, краса розлита на устах у тебе;* тому-то Бог благословив тебе повіки.</p>

<p>Опережи твій стан мечем, витязю,* твоєю славою і красою!</p>

<p>Щасливо їдь верхи за вірність і за правду,* і хай навчить тебе преславних діл твоя десниця.</p>

<p>Стріли твої гострі, народи коряться тобі,* і царських ворогів серце вмліває.</p>

<p>Престол твій, Боже, по віки вічні;* берло правоти − берло царства твого.</p>

<p>Ти любиш справедливість і ненавидиш беззаконня:* тому помазав тебе Бог, Бог твій, миром радости над друзями твоїми.</p>

<p>Миром, алое та касією пахнуть твої шати;* з палаців із слонової кости струни тебе звеселяють.</p>

<p>Царські дочки – тобі назустріч,* праворуч тебе стоїть цариця в золоті офірськім.</p>

<p>Слухай, дочко, глянь, прихили твоє вухо* і забудь народ твій, і дім батька свого.</p>

<p>І цар жадатиме краси твоєї,* бо він – твій пан, і йому кланяйся.</p>

<p>І дочка тирська з дарами приходить;* твоєї ласки запобігають багатирі народу.</p>

<p>Уся прибрана пишно входить царівна,* золотом ткані її шати.</p>

<p>У різнобарвно гаптованих шатах, ведуть її до царя;* за нею йдуть дівиці, її другині проводять її.</p>

<p>Серед веселощів і радости їх уводять,* і вони входять у царський палац.</p>

<p>Замість твоїх батьків будуть твої діти;* по всій землі ти зробиш їх князями.</p>

<p>Я буду згадувати твоє ім'я від роду і до роду;* тим і прославлятимуть тебе народи по віки вічні.</p>

<p><b>Псалом 5:</b></p>

<p>Вислухай, Господи, слова мої,* зверни увагу на моє зітхання.</p>

<p>Прислухайся до голосу мого благання, Царю мій і Боже мій!* Бо до тебе я молюся.</p>

<p>Господи, удосвіта ти голос мій почуєш,* удосвіта буду молитися до тебе і тебе виглядати.</p>

<p>Бо ти не такий Бог, що любить беззаконня,* лукавому немає місця в тебе.</p>

<p>І нечестиві не встояться перед очима в тебе.* Ти ненавидиш усіх лиходіїв.</p>

<p>Вигублюєш усіх тих, що неправду кажуть.* Господеві осоружні кровожерні й лукаві!</p>

<p>Я ж, з превеликої ласки твоєї, увійду в дім твій* і поклонюся до святого храму твого в страсі перед тобою.</p>

<p>О Господи, веди мене твоєю правдою ради моїх ворогів,* вирівняй твою дорогу передо мною.</p>

<p>Бо в їхніх устах немає постійности, серце в них – пропасть;* гортань їхня – гріб відкритий, облесний язик їхній.</p>

<p>Скарай їх, Боже: нехай від власних замислів згинуть,* за їхніх переступів силу прожени їх, бо ворохоблять проти тебе.</p>

<p>І всі ті, що до тебе прибігають,* будуть радіти, вони повіки весело гукатимуть.</p>

<p>Захисти їх, і нехай тобою веселяться ті,* що люблять твоє ім'я.</p>

<p>Бо ти, Господи, благословиш праведника* і ласкою його оточуєш, немов щитом.</p>

<p><b>Псалом 45:</b></p>

<p>Бог нам прибіжище і сила; у нещастях з'явився з дужою допомогою.</p>

<p>Тим не злякаємось, хоч би й земля провалилась і гори захиталися серед моря.</p>

<p>Нехай ревуть, бушують його води, хай дрижать гори від його обурення. (Господь сил з нами, Бог Якова − наша твердиня.)</p>

<p>Ріка, − її відноги звеселяють місто Боже, святі Всевишнього чертоги.</p>

<p>Бог серед нього, воно не похитнеться; Бог йому допоможе перед світанком.</p>

<p>Захвилювалися народи, царства захитались; Господь загримів громом, земля задрижала.</p>

<p>Господь сил з нами, Бог Якова − наша твердиня.</p>

<p>Ходіте, гляньте на діла Господні, які страхітливі речі він учинив на землі.</p>

<p>Він, що припиняє війни по край землі, що ломить лука й торощить списи, і щити вогнем палить.</p>

<p>Вгамуйтесь і пізнайте, що я − Бог, що я вознісся на землі між народами.</p>

<p>Господь сил з нами, Бог Якова − наша твердиня. </p>

<p><b>Слава і нині</b>:</p>

<p>Алилуя, алилуя, алилуя: Слава тобі, Боже! (<em>3 р</em>.)</p>

<p>Господи, помилуй (<em>3 р</em>.).</p>

<p><b>Слава</b> (<em>г. 4</em>): Записувалась колись у Вифлеємі Марія з праведним Йосифом,* була бо з роду Давида.* Вона носила в лоні своїм безсіменно Зачатого.* Коли настав їй час родити,* і не знайшлося жодного місця у заїзді,* тоді вертеп став Цариці пишною палатою.* Христос родиться,* щоб воскресити впалу колись людську природу.</p>

<p><b>І нині</b>: Як нам називати тебе, Благодатна?* Небом? – Ти бо випромінила Сонце Правди.* Раєм? – Ти бо виростила нам Квіт нетління.* Дівою? – Ти бо зосталася нетлінна.* Чистою Матір'ю? – Ти бо носила у святих обіймах твоїх Сина, всіх Бога.* Його ж моли, щоб спас душі наші.</p>

<p><em>Стихири св. Софронія Єрусалимського</em></p>

<p><em>(глас 8, самогласний) </em>Готуйся, Вифлеєме, добре приберіться ясла!* Вертепе, привітай бо Істина прийшла,* тінь минула і Бог від Діви появився людям,* прийнявши нашу подобу і обожествивши тіло.* Тому Адам відновлюється з Євою, взиваючи:* Боже змилування з’явилось на землі, щоб спасти рід наш.</p>

<p><em>Стих:</em> Бог прийде з півдня, i Святий – з гори,* вкритої тінистим гаєм.</p>

<p><em>(глас 3, самогласний)</em> Нині має сповнитись пророче слово, таїнственно провіщене:* І ти, Вифлеєме, земле Юди, нічим не меншим назвешся між містами, бо готуєш вертеп.* Із тебе бо мені вийде Володар народів у плоті,* від Діви отроковиці, Христос Бог,* який пастиме людей своїх, нового Ізраїля;* його ж всі величаймо.</p>

<p><b>Слава, і нині:</b> <em>(глас 8, самогласний)</em> Так промовляє Йосиф до Діви:* Маріє, що це сталося з тобою?* Не розумію, дивуюся і жахаюся.* Тому тебе негайно тайком покидаю.* Маріє, як сталося те, що я бачу в тобі?* Замість чести – сором; замість радости – скорботу;* замість того, щоб хвалитися, ти докір мені принесла.* Я вже не витерплю ганьби від людей,* бо від священиків, із храму Господнього, я прийняв тебе непорочною,* а нині що це я бачу.</p>

<p><em>Відчинивши святі двері, священик (у фелоні) та диякон виголошують</em>:</p>

<p><em>Диякон:</em> Будьмо уважні.</p>

<p><em>Священик:</em> Мир всім.</p>

<p><em>Диякон:</em> Премудрість, будьмо уважні.</p>

<p>Прокімен <em>Псалом 2</em> (<em>г. 4</em>)</p>

<p>Господь сказав мені: Ти син мій,* я сьогодні народив тебе.</p>

<p><em>Стих</em>: Проси в мене, і я дам тобі народи в спадщину, і кінці землі тобі в посілість.</p>

<p><em>Диякон:</em> Премудрість.</p>

<p><em>Читець</em>: З книги пророка Міхея читання.</p>

<p><em>Диякон:</em> Будьмо уважні.</p>

<p><em>Читець</em>: Так сказав Господь: Ти ж, Вифлеєме-Ефрато, занадто малий, щоб бути між тисячами Юди, але з тебе вийде мені той, хто має бути Володарем в Ізраїлі; його походження із давніх-давен, з днів споконвічних. Тому він лишить їх до часу, коли народить та, що має родити; і тоді останок їхніх братів повернеться до синів Ізраїля. І він стоятиме й пастиме у Господній силі та величі імени Господа, Бога свого. Вони сидітимуть, бо він тоді буде великим аж до кінців землі (5:1-3).</p>

<p><em>Диякон:</em> Премудрість.</p>

<p><em>Читець</em>: До Євреїв послання святого апостола Павла читання.</p>

<p><em>Диякон:</em> Будьмо уважні.</p>

<p><em>Читець</em>: Браття! Багаторазово й багатьма способами Бог говорив колись до батьків наших через пророків. За останніх же оцих днів говорив до нас через Сина, якого зробив спадкоємцем усього і яким створив віки. Він − відблиск його слави, образ його істоти, – підтримуючи все своїм могутнім словом, здійснив очищення гріхів і возсів праворуч величі на вишині, ставши від ангелів остільки вищим, оскільки успадкував визначніше від них ім'я. Кому бо з ангелів він коли мовив: «Син мій єси, я сьогодні породив тебе?» І ще: «Я буду йому за Отця, а він буде мені за Сина?» Коли ж знов уводить Первородного у світ, то каже: «Нехай поклоняться йому всі ангели Божі». А щодо ангелів мовить: «Той, хто вітри своїми вісниками вчиняє, а полум'я вогненне − слугами своїми». А до Сина: «Престол твій, Боже, віковічний, і берло правоти – берло твого царства. Ти полюбив справедливість і зненавидів беззаконність, тому помазав тебе, Боже, Бог твій єлеєм радости понад твоїх співучасників». І: «Ти, Господи, напочатку заснував землю і небеса − діло рук твоїх. Вони загинуть, ти ж перебуваєш; усі, мов одежа, постаріються. Ти їх, неначе одежину, згорнеш і, немов одежа, вони зміняться. Ти ж – той самий, і літа твої не скінчаться» <em>(1:1-12)</em>.</p>

<p><em>Диякон, обкадивши престол і людей, виголошує</em>:</p>

<p>Премудрість, прості, вислухаймо святого євангелія:</p>

<p><em>Священик:</em> Мир всім.</p>

<p><em>Вірні:</em> І духові твоєму.</p>

<p><em>Священик:</em> Від Матея святого євангелія читання.</p>

<p><em>Вірні:</em> Слава тобі, Господи, слава тобі.</p>

<p><em>Євангеліє читає сам священик</em>: Народження Ісуса Христа відбулося так: Марія, його мати, була заручена з Йосифом; але, перед тим, як вони зійшлися, виявилося, що вона була вагітна від Святого Духа. Йосиф, її чоловік, бувши праведний і не бажавши її ославити, хотів тайкома її відпустити. І от, коли він це задумав, ангел Господній з'явився йому уві сні й мовив: “Йосифе, сину Давида, не бійсь узяти Марію, твою жінку, бо те, що в ній зачалось, походить від Святого Духа. Вона породить сина, і ти даси йому ім'я Ісус, бо він спасе народ свій від гріхів їхніх”. А сталося все це, щоб здійснилось Господнє слово, сказане пророком: “Ось, діва матиме в утробі й породить сина, і дадуть йому ім'я Еммануїл, що значить: З нами Бог”. Прокинувшись від сну, Йосиф зробив, як звелів йому ангел Господній: прийняв свою жінку; та не спізнав її, аж поки породила сина, і він дав йому ім'я Ісус. (<em>Мт 1:18-25</em>)</p>

<p><em>Вірні:</em> Слава тобі, Господи, слава тобі.</p>

<p><em>Святі двері зачиняються, а вірні читають</em>:</p>

<p>Стопи мої спрямуй за твоїм словом,* і ніяке беззаконня нехай не запанує наді мною.* Визволь мене від людської обмови,* і я твої заповіді пильнуватиму.* Світи своїм обличчям на слугу твого* і навчи мене установ твоїх.</p>

<p>Нехай наповняться уста мої хвалою твоєю, Господи,* щоб оспівувати славу твою, увесь день − величність твою.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. </p>

<p><em>І оцей кондак</em>, <em>г. 3</em>: Діва сьогодні Предвічного родить,* земля вертеп неосяжному приносить,* ангели з пастирями славословлять,* а мудреці за зорею подорожують,* бо задля нас народилось Дитя − предвічний Бог.</p>

<p>Господи, помилуй (<em>40 р</em>.).</p>

<p>Ти, що повсякчас і кожної години на небі й на землі приймаєш поклін і славу, Боже добрий, довготерпеливий й многомилостивий, що праведних любиш, і грішних милуєш, і всіх кличеш до спасіння, заради обіцянки майбутніх благ! Прийми, Господи, в цю хвилину й наші молитви і спрямуй життя наше до твоїх заповідей. Душі наші освяти, тіла очисти, думки наші направ, розум очисти й протверези, і визволь нас від усякої скорботи, лиха й слабування. Захисти нас святими ангелами твоїми, щоб ми, їх охороною збережені й напоумлені, осягнули єдність віри та зрозуміння неприступної твоєї слави, бо ти благословенний на віки вічні. Амінь.</p>

<p>Господи, помилуй (<em>3 р</em>.).</p>

<p><b>Слава і нині</b>:</p>

<p>Чеснішу від херувимів * і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<p>Іменем Господнім благослови, отче!</p>

<p><em>Священик:</em> Боже, змилуйся над нами і благослови нас, світлом лиця твого осяй нас і помилуй нас.</p>

<p><em>Вірні:</em> Амінь.</p>

<p><b>Молитва на Час 1-ий</b></p>

<p>Христе, світло істинне, що освітлюєш і освячуєш кожну людину, яка приходить на світ! Нехай позначається на нас світло обличчя твого, щоб у ньому ми побачили світло неприступне. Справ стопи наші до виконування заповідей твоїх, молитвами Пречистої твоєї Матері і всіх святих твоїх. Амінь.</p>

<p><em>Якщо беремо наступний Час, починаємо</em>: Прийдіте, поклонімся... <em>і наступає Час. Якщо ні, закінчуємо так</em>:</p>

<p><em>Священик:</em> Слава тобі, Христе Боже, надіє наша, слава тобі!</p>

<p><em>Вірні:</em> <b>Слава і нині</b>: Господи, помилуй (<em>3 р</em>.). Благослови!</p>

<p><em>Священик:</em> Христос, істинний Бог наш, що народився в вертепі у Вифлеємі Юдейському і дав себе покласти у ясла спасіння нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><em>Вірні:</em> Амінь.</p>

<p><b>ЧАС ТРЕТІЙ</b></p>

<p><em>Священик:</em> Благословенний Бог наш завжди, нині і посякчас, і на віки вічні.</p>

<p><em>Вірні:</em> Амінь. Слава тобі, Боже наш, слава тобі.</p>

<p>Царю небесний, утішителю, Душе істини, * що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. Господи, помилуй (<em>12 р</em>.).</p>

<p><b>Слава</b> Отцю, і Сину, і Святому Духові:*</p>

<p><b>І нині</b> і повсякчас, і на віки вічні. Амінь.</p>

<p>Прийдіте, поклонімся* Цареві нашому Богу.</p>

<p>Прийдіте, поклонімся* Христові, Цареві нашому Богу.</p>

<p>Прийдіте, поклонімся і припадім* до самого Господа Ісуса Христа, Царя і Бога нашого.</p>

<p><b>Псалом 2</b> (<em>месіянський</em>)</p>

<p>Чого метушаться народи,* і люди задумують марне?</p>

<p>Встають царі землі, князі змовляються разом на Господа й на його Помазаника:* Порвімо їхні кайдани, скиньмо з себе їхню кормигу!</p>

<p>Той, хто живе на небі, з них сміється,* Господь із них глузує.</p>

<p>Тоді-то до них говорить у своїм гніві,* в обуренні своїм їх бентежить.</p>

<p>Адже то я настановив мого царя над Сіоном,* горою святою моєю!</p>

<p>Оповіщу про постанову, Господь сказав до мене:* Син мій єси ти, я сьогодні породив тебе.</p>

<p>Проси в мене і я дам тобі народи в спадщину,* і кінці землі тобі в посілість.</p>

<p>Ти розтрощиш їх жезлом залізним,* немов посуд гончаря, розіб'єш їх.</p>

<p>Отож, царі, ви нині зрозумійте* і схаменіться ви, що правите землею.</p>

<p>Служіте Господеві в страсі* і радуйтесь у тремтінні.</p>

<p>Цілуйте його ноги, щоб він не розгнівався і не загинули ви в дорозі,* коли зненацька запалає гнів його.</p>

<p>Блаженні всі,* що покладаються на нього.</p>

<p><b>Псалом 50</b></p>

<p>Помилуй мене, Боже, з великої милости твоєї,* і багатством щедрот твоїх очисти мене з беззаконня мого.</p>

<p>Обмий мене повнотою з беззаконня мого,* і від гріха мого очисти мене.</p>

<p>Бо беззаконня моє я знаю,* і гріх мій є завжди передо мною.</p>

<p>Проти тебе єдиного я згрішив* і перед тобою зло вчинив;</p>

<p>То й правий ти в словах твоїх* і переможеш, коли будеш судити.</p>

<p>Це бо в беззаконнях я зачатий,* і в гріхах породила мене мати моя.</p>

<p>Це бо істину полюбив єси,* невідоме й таємне мудрости своєї явив ти мені.</p>

<p>Окропи мене іссопом, і очищуся,* обмий мене, і стану біліший від снігу.</p>

<p>Дай мені відчути радість і веселість,* зрадіють кості сокрушені.</p>

<p>Відверни лице твоє від гріхів моїх,* і всі беззаконня мої очисти.</p>

<p>Серце чисте створи в мені, Боже,* і духа правого обнови в нутрі моєму.</p>

<p>Не відкинь мене від лиця твого,* і Духа твого Святого не відійми від мене.</p>

<p>Поверни мені радість спасіння твого,* і духом владичним утверди мене.</p>

<p>Вкажу беззаконним дороги твої,* і нечестиві до тебе навернуться.</p>

<p>Визволь мене від вини крови, Боже, Боже спасіння мого,* і язик мій радісно прославить справедливість твою.</p>

<p>Господи, губи мої відкрий,* і уста мої сповістять хвалу твою.</p>

<p>Бо якби ти жертви захотів, дав би я,* та всепалення не миле тобі.</p>

<p>Жертва Богові – дух сокрушений,* серцем сокрушеним і смиренним Бог не погордить.</p>

<p>Ущаслив, Господи, благоволінням твоїм Сіон,* і нехай відбудуються стіни єрусалимські.</p>

<p>Тоді вподобаєш собі жертву правди, приношення і всепалення;* тоді покладуть на вівтар твій тельців.</p>

<p><b>Псалом 66</b></p>

<p>Нехай Бог змилосердиться над нами й благословить нас; нехай засяє лице його над нами, щоб знали на землі його дорогу, між усіма народами його спасіння.</p>

<p>Нехай народи тебе прославляють, Боже, хай прославляють тебе всі народи.</p>

<p>Нехай радіють племена й веселяться, ти бо правиш народами по правді і племенами на землі керуєш.</p>

<p>Нехай народи тебе прославляють, Боже, хай прославляють тебе всі народи.</p>

<p>Земля дала урожай свій, Бог благословив нас, Бог наш.</p>

<p>Хай Бог благословить нас, і хай усі краї землі його бояться!</p>

<p><b>Слава і нині</b>:</p>

<p>Алилуя, алилуя, алилуя: Слава тобі, Боже! (<em>3 р</em>.).</p>

<p>Господи, помилуй (<em>3 р</em>.).</p>

<p><b>Слава</b> (<em>г. 4</em>): Записувалась колись у Вифлеємі Марія з праведним Йосифом,* була бо з роду Давида.* Вона носила в лоні своїм безсіменно Зачатого.* Коли настав їй час родити,* і не знайшлося жодного місця у заїзді,* тоді вертеп став Цариці пишною палатою.* Христос родиться,* щоб воскресити впалу колись людську природу.</p>

<p><b>І нині</b>: Богородице, ти лоза істинна,* що виростила нам Плід життя.* Тебе благаємо:* Молися, Владичице, з апостолами і всіма святими,* щоб помилувані були душі наші.</p>

<p><em>Стихири св. Софронія Єрусалимського</em></p>

<p><em>(глас 6, самогласний) </em>Цей є Бог наш, що від Діви народився і з людьми перебував* – ніхто інший не прирівняється до нього.* Син єдинородний, як людина, в убогих яслах покладається* і пеленами повивається Владика слави,* зоря ж сповіщає царям, щоб йому поклонилися,* і ми співаємо: Свята Тройце, спаси душі наші.</p>

<p><em>Стих:</em> Бог прийде з півдня, i Святий – з гори,* вкритої тінистим гаєм.</p>

<p><em>(глас 8, самогласний)</em> Перед різдвом твоїм, Господи,* безплотні сили дивувалися, з трепетом бачачи таїнство твоє,* бо як Немовля зволив народитися ти, що небо зорями прикрасив,* і в яслах тварин нерозумних возліг ти, що рукою своєю утримуєш всі кінці землі;* у цьому провидінно пізнали ми милосердя твоє, Христе.* Велика твоя милість, - слава тобі!</p>

<p><b>Слава, і нині:</b> <em>(глас 3, самогласний) </em>Йосифе, скажи нам:* як це ти приводиш до Вифлеєму вагітну Діву,* яку ти прийняв від храму святого?* Я – відповідає він – довідавшись від пророків* та вістку прийнявши від ангела,* упевнився, що Марія родить незбагненно Бога,* якому прийдуть поклонитися мудреці зі сходу* і дорогими дарами вшанують його.* Господи, що в тілі задля нас з’явився, – слава тобі!</p>

<p><em>Відчинивши святі двері, священик (у фелоні) та диякон виголошують</em>:</p>

<p><em>Диякон:</em> Будьмо уважні.</p>

<p><em>Священик:</em> Мир всім.</p>

<p><em>Диякон:</em> Премудрість, будьмо уважні.</p>

<p>Прокімен: <em>Ісаї 9:6</em> (<em>г. 4</em>)</p>

<p>Дитятко нам народилося,* сина нам дано.</p>

<p><em>Стих</em>: Влада на раменах його.</p>

<p><em>З книги пророка Варуха читання</em>.</p>

<p>Такий наш Бог; ніхто йому не рівний! Він звідав усі дороги знання і дав його Якову, слузі своєму, Ізраїлеві, улюбленцеві своєму. А потім вона й на землі з'явилась і з людьми перебувала. Вона – це книга велінь Божих, закон, що перебуває вічно. Усі ті, які пильнують її, будуть жити: а ті, що покидають її, повмирають. Повернись, Якове, вхопись її; простуй до її блиску, до її світла. Не віддавай іншому своєї слави, своїх пільг − народові чужому! Які ж бо ми, Ізраїлю, щасливі, – бо те, що вгодне Богові, знане нам! (3:36-4:4).</p>

<p><em>Диякон:</em> Премудрість.</p>

<p><em>Читець</em>: До Галатів послання святого апостола Павла читання.</p>

<p><em>Диякон:</em> Будьмо уважні.</p>

<p><em>Читець</em>: Браття! Раніш, ніж прийшла віра ми були замкнені під охороною закону, очікуючи віри, що мала відкритися, так що закон був нашим вихователем, аж до Христа, щоб вірою ми оправдалися. А як прийшла віра, ми вже не під вихователем. Бо всі ви сини Божі через віру в Христа Ісуса. Всі бо ви, що у Христа христилися, у Христа одягнулися. Нема юдея ані грека, нема невільника ні вільного, немає ні чоловіка ані жінки, бо всі ви одно у Христі Ісусі. А коли ви Христові, то ви потомство Авраама, спадкоємці за обітницею (3:23-29).</p>

<p><em>Диякон, обкадивши престол і людей, виголошує</em>:</p>

<p>Премудрість, прості, вислухаймо святого євангелія:</p>

<p><em>Священик:</em> Мир всім.</p>

<p><em>Вірні:</em> І духові твоєму.</p>

<p><em>Священик:</em> Від Луки святого євангелія читання.</p>

<p><em>Вірні:</em> Слава тобі, Господи, слава тобі.</p>

<p><em>Євангеліє читає сам священик</em>: Тими днями вийшов наказ від кесаря Августа переписати всю землю. Перепис цей, перший, відбувся, коли Сирією правив Киріній. І йшли всі записатися, − кожний у своє місто. Пішов також і Йосиф з Галилеї, з міста Назарету в Юдею, в місто Давида, що зветься Вифлеєм, бо він походив з дому й роду Давида, щоб записатися з Марією, зарученою своєю, що була вагітна. І от коли вони були там, настав їй час родити, і вона породила свого сина первородного, сповила його та поклала в ясла, бо не було їм місця в заїзді. Були ж у тій стороні пастухи, що перебували в чистім полі та вночі стояли на сторожі коло своїх отар. Аж ось ангел Господній їм з'явився і слава Господня їх осіяла й великий страх огорнув їх. Ангел же сказав їм: “Не бійтесь, бо я звіщаю вам велику радість, що буде радістю всього народу: сьогодні народився вам у місті Давидовім Спаситель, він же Христос Господь. І ось вам знак: Ви знайдете дитя сповите, що лежатиме в яслах”. І вмить пристала до ангела велика сила небесного війська, що хвалила Бога й промовляла: “Слава на висотах Богу й на землі мир людям його вподобання”. І коли ангели знялись від них на небо, пастухи один до одного заговорили: “Ходім лишень до Вифлеєму та подивімся на ту подію, що Господь об'явив нам”. І пішли вони притьмом і знайшли Марію, Йосифа й дитятко, що лежало в яслах. Побачивши його, вони розповіли, що їм було сказано про це хлоп'ятко; і всі, хто чув їх, дивувались тому, що пастухи їм оповідали. Марія ж пильно зберігала все це, роздумуючи в своїм серці. А пастухи повернулися, прославляючи й хвалячи Бога за все, що чули й бачили, так, як їм було сказано. (<em>Лк 2:1-20)</em></p>

<p><em>Святі двері зачиняються, а вірні читають</em>:</p>

<p>Господь Бог благословенний,* благословенний Господь день у день;* сприяти буде нам Бог спасіння нашого;* Бог наш, Бог − Спаситель.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. </p>

<p><em>І оцей кондак, г. 3</em>: Діва сьогодні Предвічного родить,* земля вертеп неосяжному приносить,* ангели з пастирями славословлять,* а мудреці за зорею подорожують,* бо задля нас народилось Дитя − предвічний Бог.</p>

<p>Господи, помилуй <em>(40 р.)</em>.</p>

<p>Ти, що повсякчас і кожної години на небі й на землі приймаєш поклін і славу, Боже добрий, довготерпеливий й многомилостивий, що праведних любиш, і грішних милуєш, і всіх кличеш до спасіння, заради обіцянки майбутніх благ! Прийми, Господи, в цю хвилину й наші молитви і спрямуй життя наше до твоїх заповідей. Душі наші освяти, тіла очисти, думки наші направ, розум очисти й протверези, і визволь нас від усякої скорботи, лиха й слабування. Захисти нас святими ангелами твоїми, щоб ми, їх охороною збережені й напоумлені, осягнули єдність віри та зрозуміння неприступної твоєї слави, бо ти благословенний на віки вічні. Амінь.</p>

<p>Господи, помилуй <em>(3 р.)</em>.</p>

<p><b>Слава і нині</b>: Чеснішу від херувимів * і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<p>Іменем Господнім благослови, отче!</p>

<p><em>Священик:</em> Боже, змилуйся над нами і благослови нас, світлом лиця твого осяй нас і помилуй нас.</p>

<p><em>Вірні:</em> Амінь.</p>

<p><em>Кінцева молитва</em>: Владико, Боже, Отче вседержителю, Господи Сину єдинородний, Ісусе Христе і Святий Душе – єдине Божество і єдина сило! Помилуй мене грішного і, якими задумами знаєш, спаси мене недостойного слугу твого, бо ти благословенний на віки вічні. Амінь.</p>

<p><em>Священик:</em> Слава тобі, Христе Боже, надіє наша, слава тобі!</p>

<p><em>Вірні:</em> <b>Слава і нині</b>: Господи, помилуй (<em>3 р</em>.). Благослови!</p>

<p><em>Священик:</em> Христос, істинний Бог наш, що народився в вертепі у Вифлеємі Юдейському і дав себе покласти у ясла спасіння нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><em>Вірні:</em> Амінь.</p>

<p><b>ЧАС ШОСТИЙ</b></p>

<p><em>Священик:</em> Благословенний Бог наш завжди, нині і посякчас, і на віки вічні.</p>

<p><em>Вірні:</em> Амінь. Слава тобі, Боже наш, слава тобі.</p>

<p>Царю небесний, утішителю, Душе істини, * що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. Господи, помилуй (<em>12 р</em>.).</p>

<p><b>Слава</b> Отцю, і Сину, і Святому Духові:*</p>

<p><b>І нині</b> і повсякчас, і на віки вічні. Амінь.</p>

<p>Прийдіте, поклонімся* Цареві нашому Богу.</p>

<p>Прийдіте, поклонімся* Христові, Цареві нашому Богу.</p>

<p>Прийдіте, поклонімся і припадім* до самого Господа Ісуса Христа, Царя і Бога нашого.</p>

<p><b>Псалом 71</b> (<em>месіанський</em>)</p>

<p>Боже, твій розсуд дай цареві,* синові царя твою справедливість.</p>

<p>Хай судить твій народ по праву,* бідних твоїх по правді.</p>

<p>Хай гори принесуть народові мир* і горби – справедливість</p>

<p>Нехай розсудить бідних з народу, спасе дітей убогих,* гнобителя ж – розтопче.</p>

<p>Тебе боятимуться поки сонця,* і поки місяця від роду й до роду.</p>

<p>Хай він, як дощ, зійде на покоси,* як злива, що зрошує землю.</p>

<p>За його днів квітнутиме справедливість* і мир глибокий – аж доки місяця.</p>

<p>Він буде правити від моря аж до моря* і від Ріки аж до кінців землі.</p>

<p>Перед ним схиляться його противники,* вороги ж його лизатимуть порох.</p>

<p>Царі Таршішу й островів принесуть дари,* царі Шеви й Севи дадуть гостинці.</p>

<p>Йому поклоняться всі царі,* усі народи йому служитимуть.</p>

<p>Він бо спасе вбогого, що кличе,* і бідного, і того, що допомоги не має.</p>

<p>Над бідним він змилується і над нужденним,* і врятує душі бідних.</p>

<p>Він викупить їхні душі від гніту й насилля,* і дорога буде їхня кров в очах у нього.</p>

<p>Нехай живе, й дадуть йому золота з Шеви* і будуть молитися за нього завжди і по всі дні його благословити.</p>

<p>На землі буде збіжжя удосталь;* на верховинах гір шумітиме, неначе Ливан, колос,* і заквітнуть, як на землі трава, по містах люди.</p>

<p>Ім'я його буде повік благословенне; аж поки сонця, ім'я його буде;* в ньому благословляться усі земні племена і прославлятимуть його усі народи.</p>

<p>Благословенний Господь, Бог Ізраїля,* що творить чудеса – єдиний.</p>

<p>І благословенне його славне ім'я повіки,* слава його нехай наповнить усю землю.</p>

<p>Нехай так буде!* Нехай так буде!</p>

<p><b>Псалом 90</b></p>

<p>Ти, що живеш під Всевишнього покровом,* що у Всесильного тіні пробуваєш.</p>

<p>Скажи до Господа: Мій захисте і моя твердине,* мій Боже, на котрого покладаюсь.</p>

<p>Він бо спасе тебе від сітки птахолова,* і від погибельного мору.</p>

<p>Він тебе покриє крилами своїми, і ти втечеш під його крила;* щит і забороло − його вірність.</p>

<p>Ти не злякаєшся ні страху вночі,* ані стріли, що вдень літає.</p>

<p>Ані чуми, що в пітьмі бродить,* ані зарази, що нищить опівдні.</p>

<p>Нехай і тисяча впаде біля тебе, і десять тисяч праворуч від тебе,* – до тебе не підійде.</p>

<p>Ти лиш очима споглянеш,* і кару грішників побачиш.</p>

<p>Бо Господь − твоє прибіжище,* Всевишній – твій захист.</p>

<p>Ніяке лихо до тебе не приступить,* ніяка кара не підійде близько намету твого.</p>

<p>Бо ангелам своїм він повелить про тебе,* щоб берегли тебе на всіх твоїх дорогах.</p>

<p>І на руках тебе носитимуть,* щоб не спіткнулася нога твоя об камінь.</p>

<p>На гада й змія будеш наступати,* розтопчеш лева й дракона.</p>

<p>Тому, що він виявив свою любов до мене, я його врятую;* я вивищу його, бо він знає моє ім'я.</p>

<p>Візве до мене, і я озвусь до нього;* я буду з ним у скруті, я його визволю і його прославлю.</p>

<p>Довгим віком його насичу* і явлю йому моє спасіння.</p>

<p><b>Псалом 131</b></p>

<p>Згадай, о Господи, Давидові усі його старання, як він був Господеві клявся, Могутньому Якова обрікався:</p>

<p>«Ні! Я не ввійду до намету дому мого, не ляжу на постіль відпочити, не дам очам моїм заснути, ані повікам задрімати, покіль не знайду для Господа оселі, житла для Яковового Могутнього».</p>

<p>Ось чули ми про нього в Ефраті, знайшли його в полях яарських.</p>

<p>Увійдімо в його житло, упадім до підніжка його стіп!</p>

<p>Устань, Господи, до твого відпочинку ти і кивот твоєї сили!</p>

<p>Священики твої нехай одягнуться у справедливість святі твої нехай возрадуються вельми.</p>

<p>Задля Давида, слуги твого, не відштовхуй обличчя помазаника твого.</p>

<p>Поклявсь Господь Давидові правдою і не відступить він від неї: «Плід твого лона насаджу я на твоїм престолі.</p>

<p>Коли сини твої союз мій берегтимуть і закон, що я навчу їх, то й діти їхні по віки вічні будуть сидіти на твоїм престолі».</p>

<p>Бо Господь Сіон собі вибрав, він захотів його собі як житло.</p>

<p>«Це місце мого відпочинку назавжди, тут оселюся, бо я його собі вподобав.</p>

<p>Благословлю поживу його щедро, бідних його насичу хлібом.</p>

<p>Священиків його я зодягну спасінням, і святі його возрадуються вельми.</p>

<p>Там вирощу я Давидові рога, там приготую світильник для помазаника мого.</p>

<p>Ворогів його я соромом укрию; а на ньому буде його вінець сяяти».</p>

<p><b>Слава і нині</b>:</p>

<p>Алилуя, алилуя, алилуя: Слава тобі, Боже! <em>(3 р.)</em>.</p>

<p>Господи, помилуй <em>(3 р.)</em>.</p>

<p><b>І нині</b>: Тому, що не маємо сміливости задля великих гріхів наших,* ти, Богородице Діво, Народженого від тебе благай,* бо вельми могутня молитва Матері до милосердя Владики.* Не погордуй благаннями грішних, Всечиста,* бо милостивий і спасти може той,* хто й страждати за нас ізволив.</p>

<p><em>Стихири св. Софронія Єрусалимського</em></p>

<p><em>(глас 1, самогласний)</em> Прийдіть, вірні, і з побожністю дивімся на Божий прихід з висоти,* який з’являється нам у Вифлеємі.* Очистивши ум, замість мира* дбайливо приготуймо різдвяні духовні скарби чеснот* і кажім: Слава на висотах Богу в Тройці, який появив людям благовоління* і, як чоловіколюбець, спас Адама* від первородного прокляття.</p>

<p><em>Стих:</em> Бог прийде з півдня, i Святий – з гори,* вкритої тінистим гаєм.</p>

<p><em>(глас 4, самогласний) </em>Слухай, небо, і почуй, земле,* нехай захитаються основи землі, нехай тремтять глибини її:* ось бо Бог і Творець вдягнувся у створену ним плоть,* і той, хто могутньою рукою створив усе, стає плодом утроби.* О яка глибина багатства, премудрості і розуму Божого;* які незбагненні присуди його і недослідимі путі його!</p>

<p><b>Слава, і нині:</b><em> (глас 5, самогласний)</em> Прийдіть, визнавці Христа,* побачимо чудо, що дивує й перевищує всякий розум,* і, побожно оспівуючи, з вірою поклонімося!* Сьогодні до Вифлеєму приходить вагітна Діва, щоб родити Господа,* хори ж ангельські супроводжують її.* Бачивши це Йосиф, з нею заручений, виголошує.* Що це за таємниця дивна в тобі, Діво,* і як ти маєш родити, не знаючи мужа?</p>

<p><em>Відчинивши святі двері, священик (у фелоні) та диякон виголошують</em>:</p>

<p><em>Диякон:</em> Будьмо уважні.</p>

<p><em>Священик:</em> Мир всім.</p>

<p><em>Диякон:</em> Премудрість, будьмо уважні.</p>

<p>Прокімен: <em>Псалом 109</em> (<em>г. 4</em>)</p>

<p>Із себе перед зірницею породив я тебе* – клявся Господь і каятися не буде.</p>

<p><em>Стих</em>: Сказав Господь Владиці моєму: Засядь праворуч мене.</p>

<p><em>Диякон:</em> Премудрість<em>!</em></p>

<p><em>Чтець: </em>З книги пророка Ісаї читання.</p>

<p><em>Диякон:</em> Будьмо уважні!</p>

<p><em>Чтець:</em> Тоді заговорив Господь знову до Ахаза, кажучи: «Проси собі знаку в Господа, Бога твого, або глибоко з-під землі, або вгорі високо!» Ахаз же відказав: «Не проситиму і не буду спокушати Господа». Тоді він сказав: «Слухайте ж, доме Давида: мало з вас докучати людям, що докучаєте ще й Богові моєму? Оце ж сам Господь дасть вам знак: Ось дівиця зачала, і породить сина і дасть йому ім'я Еммануїл, що означає: з нами Бог. Знайте ж, народи, та тремтіть! Вважайте, всі далекі землі! Озбройтесь та тремтіть! Задумуйте задуми, та вони не вдадуться; давайте накази, та вони не здійсняться, бо з нами Бог» <em>(7:10-14; 8:9-10)</em>.</p>

<p><em>Диякон:</em> Премудрість.</p>

<p><em>Читець</em>: До Євреїв послання святого апостола Павла читання.</p>

<p><em>Диякон:</em> Будьмо уважні.</p>

<p><em>Читець</em>: Ти, Господи, напочатку заснував землю і небеса – діло рук твоїх. Вони загинуть, ти ж перебуваєш; усі, мов одежа, постаріються. Ти їх, неначе одежину, згорнеш і, немов одежа, вони зміняться. Ти ж − той самий, і літа твої не скінчаться. До кого з ангелів він коли мовив: «Сідай праворуч мене, доки не покладу твоїх ворогів підніжком під твої ноги?» Хіба ж не всі вони служебні духи, що їх посилають до послуг тим, які мають успадкувати спасіння? Тому ми мусимо вважати дуже пильно на те, що почули, щоб, бува, нас не знесло з дороги. Бо коли слово, оголошене ангелами, було таке зобов'язуюче, що всякий його переступ і непослух приймав справедливу кару, то як утечемо ми, коли занедбаємо таке велике спасіння? Воно, спочатку проповідуване Господом, було підтверджене нам тими, що його чули <em>(1:10-2:3)</em>.</p>

<p><em>Диякон, обкадивши престол і людей, виголошує</em>:</p>

<p>Премудрість, прості, вислухаймо святого євангелія:</p>

<p><em>Священик:</em> Мир всім.</p>

<p><em>Вірні:</em> І духові твоєму.</p>

<p>Від Матея святого євангелія читання.</p>

<p><em>Вірні:</em> Слава тобі, Господи, слава тобі.</p>

<p><em>Євангеліє читає сам священик</em>: Коли Ісус народився у Вифлеємі Юдейськім, за днів Ірода царя, мудреці прийшли в Єрусалим зо Сходу і спитали: “Де цар юдейський, що оце народився? Бо ми бачили його зорю на сході й прийшли йому поклонитись”. Почувши це цар Ірод, стривожився, і ввесь Єрусалим з ним. Зібравши всіх первосвящеників та книжників народних, він випитав у них, де Христос має народитися. Вони йому сказали: “У Вифлеемі Юдейськім, бо так написано пророком: І ти, Вифлеєме, земле Юди, нічим не менша між містами Юди, бо з тебе вийде вождь, що буде пасти мій народ, Ізраїля”. Тоді Ірод, покликавши тайкома мудреців, випитав у них пильно про час, коли зоря з'явилась, і відіслав їх у Вифлеем, кажучи: “Ідіть та розпитайтесь пильно про дитя, і коли знайдете, сповістіть мені, щоб я теж пішов йому вклонитись”. Вислухали вони царя і пустилися в дорогу. І ось зоря, що її бачили на сході, йшла перед ними, аж поки не підійшла й не стала зверху, де було дитятко. Побачивши зорю, зраділи радістю вельми великою. Увійшли до хати й побачили дитятко з Марією, матір'ю його, і, впавши ниць, поклонились йому; потім відкрили свої скарби й піднесли йому дари: золото, ладан і миро. І попереджені вві сні до Ірода не завертати, пустились іншою дорогою у край свій. <em>(Мт 2:1-12)</em></p>

<p><em>Святі двері зачиняються, а вірні читають</em>:</p>

<p>Негайно пошли нам щедроти твої, Господи,* бо зубожіли дуже ми.* Поможи нам, Боже, Спасителю наш,* задля слави імени твого.* Господи, визволь нас* і очисти гріхи наші задля імени твого.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь.</p>

<p><em>І оцей</em> <em>кондак</em>, <em>г. 3</em>:</p>

<p>Діва сьогодні Предвічного родить,* земля вертеп неосяжному приносить,* ангели з пастирями славословлять,* а мудреці за зорею подорожують,* бо задля нас народилось Дитя − предвічний Бог.</p>

<p>Господи, помилуй <em>(40 р.)</em>.</p>

<p>Ти, що повсякчас і кожної години на небі й на землі приймаєш поклін і славу, Боже добрий, довготерпеливий й многомилостивий, що праведних любиш, і грішних милуєш, і всіх кличеш до спасіння, заради обіцянки майбутніх благ! Прийми, Господи, в цю хвилину й наші молитви і спрямуй життя наше до твоїх заповідей. Душі наші освяти, тіла очисти, думки наші направ, розум очисти й протверези, і визволь нас від усякої скорботи, лиха й слабування. Захисти нас святими ангелами твоїми, щоб ми, їх ооною збережені й напоумлені, осягнули єдність віри та зрозуміння неприступної твоєї слави, бо ти благословенний на віки вічні. Амінь.</p>

<p>Господи, помилуй <em>(3 р.)</em>.</p>

<p><b>Слава і нині</b>:</p>

<p>Чеснішу від херувимів * і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<p>Іменем Господнім благослови, отче!</p>

<p><em>Священик:</em> Боже, змилуйся над нами і благослови нас, світлом лиця твого осяй нас і помилуй нас.</p>

<p><em>Вірні:</em> Амінь.</p>

<p><em>Кінцева молитва</em>: Боже й Господи сил і всього творіння Сотворителю! Ти з милосердя і незрівнянної милости твоєї послав на спасіння роду нашого єдинородного Сина твого, Господа нашого, Ісуса Христа, і дорогоцінним його хрестом розписку гріхів наших розірвав і переміг начало й владу темряви. Тож, Владико чоловіколюбний, прийми від нас грішних ці вдячні і благальні молитви, і визволь нас від усякого згубного й темного гріха, і від усіх видимих і невидимих ворогів, що бажають вчинити нам зло. До страху твого прикуй тіла наші й не допусти сердець наших до слів, або помислів лукавих, але любов’ю твоєю пройми душі наші, щоб, повсякчас на тебе дивлячись і світлом твоїм керуючись, бачили тебе, неприступне й вічне світло, та щоб невпинно хвалу й подяку віддавали тобі: безначальному Отцеві з єдинородним твоїм Сином і всесвятим, і благим, і животворним твоїм Духом, нині, і повсякчас, і на віки вічні. Амінь.</p>

<p><em>Священик:</em> Слава тобі, Христе Боже, надіє наша, слава тобі!</p>

<p><em>Вірні:</em> <b>Слава і нині</b>: Господи, помилуй (<em>3 р</em>.). Благослови!</p>

<p><em>Священик:</em> Христос, істинний Бог наш, що народився в вертепі у Вифлеємі Юдейському і дав себе покласти у ясла спасіння нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><em>Вірні:</em> Амінь.</p>

<p><b>ЧАС ДЕВ'ЯТИЙ</b></p>

<p><em>Священик:</em> Благословенний Бог наш завжди, нині і посякчас, і на віки вічні.</p>

<p><em>Вірні:</em> Амінь. Слава тобі, Боже наш, слава тобі.</p>

<p>Царю небесний, утішителю, Душе істини, * що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь. Господи, помилуй (<em>12 р</em>.).</p>

<p><b>Слава</b> Отцю, і Сину, і Святому Духові:*</p>

<p><b>І нині</b> і повсякчас, і на віки вічні. Амінь.</p>

<p>Прийдіте, поклонімся* Цареві нашому Богу.</p>

<p>Прийдіте, поклонімся* Христові, Цареві нашому Богу.</p>

<p>Прийдіте, поклонімся і припадім* до самого Господа Ісуса Христа, Царя і Бога нашого.</p>

<p><b>Псалом 109</b> (<em>месіянський</em>)</p>

<p>Сказав Господь Владиці моєму:* Засядь праворуч мене, доки не покладу ворогів твоїх тобі підніжком.</p>

<p>Жезло своєї сили Господь простягне з Сіону;* пануй посеред ворогів твоїх!</p>

<p>З тобою володарство, відколи ти народився у святій оздобі;* перед зорею я зродив тебе, неначе росу.</p>

<p>Клявся Господь і каятись не буде:* Ти − єрей повіки за чином Мелхіседека.</p>

<p>Господь по правиці у тебе:* розіб'є царів у день гніву свого.</p>

<p>Судитиме народи; повно трупів;* розіб'є на землі голови по всіх усюдах.</p>

<p>З потоку питиме в дорозі,* тому він голову підніме.</p>

<p><b>Псалом 85</b></p>

<p>Прихили, Господи, своє вухо,* обізвись до мене, бо я нужденний і бідний.</p>

<p>Бережи мою душу, бо я вірний;* спаси, Боже, твого слугу, що покладається на тебе.</p>

<p>Змилуйся наді мною, Господи,* бо я ввесь час до тебе кличу.</p>

<p>Звесели душу слуги твого,* до тебе бо, Господи, я підношу мою душу.</p>

<p>Бо ти, Господи, добрий і ласкавий,* і повний милосердя до всіх, що тебе прикликають.</p>

<p>Вислухай, Господи, мою молитву,* почуй голос мого благання.</p>

<p>У день моєї скрути до тебе я взиваю,* бо ти вислухаєш мене.</p>

<p>Немає, Господи, тобі рівні поміж богами,* і немає діл, як твої діла.</p>

<p>Усі народи, що їх створив ти, прийдуть, поклоняться, Господи, перед тобою* і прославлятимуть твоє ім'я.</p>

<p>Бо ти великий і твориш дивні речі,* ти Бог єдиний.</p>

<p>Господи, навчи мене путі твоєї, щоб я ходив у твоїй правді;* води моїм серцем, щоб перед іменем твоїм острах мало.</p>

<p>Я буду дякувати тобі, Господи, мій Боже, всім моїм серцем,* і прославлятиму ім'я твоє навіки.</p>

<p>Бо милість твоя велика наді мною,* і ти вирятував мою душу з найглибшого аду.</p>

<p>О Боже, горді піднялись на мене,* і юрба насильників на життя моє чигає; вони й на тебе не вважають.</p>

<p>Але ти, Господи, Бог милосердний і милостивий,* повільний до гніву і повний ласки та правди.</p>

<p>Повернись до мене і змилуйся наді мною,* дай слузі своєму твою силу й спаси сина слугині твоєї.</p>

<p>Яви мені знак милости твоєї, щоб ненависники мої те бачили й осоромились,* бо ти, Господи, поміг мені і мене потішив!</p>

<p><b>Псалом 110</b></p>

<p>Алилуя. Я буду прославляти Господа всім серцем на зборах праведників і в громаді.</p>

<p>Великі діла Господні, подивугідні всім, що люблять їх.</p>

<p>Краса і велич його діло, правда його стоїть повіки.</p>

<p>Він зробив пропам'ятними свої чуда; добрий Господь і милосердний, він дав поживу тим, що його бояться, пам'ятає вічно про свій союз.</p>

<p>Явив потугу діл своїх народові своєму, давши йому спадщину народів.</p>

<p>Діла рук його − правда й правосуддя, всі заповіді його − непорушні, встановлені на віки вічні, закладені у правоті й правді.</p>

<p>Відкуплення послав народові своєму, установив навіки союз свій; святе й страшне його ім'я!</p>

<p>Початок мудрости − острах Господній; добрий розум у всіх тих, що його плекають; хвала його стоїть по віки вічні.</p>

<p><b>Слава і нині</b>:</p>

<p>Алилуя, алишуя, йлилуя: Слава тобі, Боже! <em>(3 р.)</em>.</p>

<p>Господи, помилуй <em>(3 р. )</em>.</p>

<p><b>Слава</b> <em>(г. 4):</em> Записувалась колись у Вифлеємі Марія з праведним Йосифом,* була бо з роду Давида.* Вона носила в лоні своїм безсіменно Зачатого.* Коли настав їй час родити,* і не знайшлося жодного місця у заїзді,* тоді вертеп став Цариці пишною палатою.* Христос родиться,* щоб воскресити впалу колись людську природу.</p>

<p><b>І нині</b>: Ти, Милосердний, що задля нас народився з Діви,* витерпів розп'яття і смертю смерть подолав* і, як Бог, появив воскресіння,* не погорди тими, що їх ти створив рукою своєю.* Покажи, Милостивий, своє чоловіколюбство,* прийми Богородицю, що тебе породила і молиться за нас,* і спаси, Спасе наш, людей зневірених.</p>

<p><em>Стихири св. Софронія Єрусалимського</em></p>

<p><em>(глас 7, самогласний) </em>Здивувався Ірод, бачивши благочестя мудреців,* і, гнівом переможений, випитав у них про пору явлення зорі.* Матері зостались бездітними,* і жорстоко усічені були незрілі немовлята;* груди висихали і джерела молочні марніли.* Тому, вірні, побожно зійшовшися, поклонімось різдву Христовому.</p>

<p><em>Стих:</em> Бог прийде з півдня, i Святий – з гори,* вкритої тінистим гаєм.</p>

<p><em>(глас 2, самогласний) </em>Коли Йосиф, прибитий журбою, ішов до Вифлеєму,* ти, Діво, промовила до нього:* Чого ти, бачивши мене вагітною, сумуєш і тривожишся,* не розуміючи великої таємниці,що на мені виявляється?* Відкинь же всякий страх і пізнай преславні речі:* з любови бо приходить нині на землю Бог,* в моїм лоні прийнявши тіло.* Ти побачиш його народження, як він благоізволив;* сповнившись радістю, поклонишся йому, як Творцеві твоєму,* якого ангели безперестанно оспівують* і славословлять з Отцем і Святим Духом.</p>

<p><b>Слава, і нині:</b> <em>(глас 6, самогласний)</em> Сьогодні народжується від Діви той,* хто в руках своїх тримає все створіння.* Як людина, сповивається той, хто, як Бог, неосяжний,* в яслах лежить той, хто небеса спочатку утвердив словом;* молоком із грудей годується той, хто в пустині, як дощ, послав людям манну.* Жених Церкви приймає мудреців і Син Діви одержує від них дари.* Поклоняємося різдву твоєму, Христе!* Поклоняємося різдву твоєму, Христе!* Поклоняємося різдву твоєму, Христе!* Покажи нам і твоє божественне Богоявлення.</p>

<p><em>Відчинивши святі двері, священик (у фелоні) та диякон виголошують</em>:</p>

<p><em>Диякон:</em> Будьмо уважні.</p>

<p><em>Священик:</em> Мир всім.</p>

<p><em>Диякон:</em> Премудрість, будьмо уважні.</p>

<p>Прокімен: <em>Псалом 86 </em>(<em>г. 4</em>)</p>

<p>Про Сіон казатимуть: Це наша мати;* чоловік у ньому народився.</p>

<p><em>Стих</em>: Основа його на горах святих; любить Господь брами Сіону.</p>

<p><em>Диякон:</em> Премудрість.</p>

<p><em>Чтець: </em>З книги пророка Ісаї читання.</p>

<p><em>Диякон:</em> Будьмо уважні.</p>

<p><em>Чтець:</em> Хлоп'ятко нам народилося, сина нам дано; влада на плечах у нього; і дадуть йому ім'я: Чудесний порадник, сильний Бог, Отець довічний, Князь миру. Без кінця буде множитися панування та мир на престолі Давида і в його царстві, щоб його утвердити справедливим судом віднині і повіки − ревність Господа сил це чинить <em>(9:5-6)</em>.</p>

<p><em>Диякон:</em> Премудрість.</p>

<p><em>Читець</em>: До Євреїв послання святого апостола Павла читання.</p>

<p><em>Диякон:</em> Будьмо уважні.</p>

<p><em>Читець</em>: Браття! Той, що освячує, і ті, що освячуться – всі від одного. Тому й не соромиться називати їх братами, коли каже: «Я звіщу ім'я твоє моїм братам, хвалитиму тебе серед громади». І ще: «Буду надіятись на нього». Та й: «Ось я і діти, що їх Бог мені дав». А що діти були учасниками тіла і крови, то він подібно участь у тому брав, щоб смертю знищити того, хто мав владу смерти, тобто диявола, і визволити тих, що їх страх смерти все життя тримав у рабстві. Адже не ангелам іде на допомогу, а потомству Авраама. Тому він мусів бути в усьому подібний до братів, щоб стати милосердним та вірним архиєреєм у справах Божих на спокутування гріхів народу. Тому, власне, що страждав і сам був випробуваний, він може допомогти тим, що проходять через пробу <em>(2:11-18)</em>.</p>

<p><em>Диякон, обкадивши престол і людей, виголошує</em>:</p>

<p>Премудрість, прості, вислухаймо святого євангелія:</p>

<p><em>Священик:</em> Мир всім.</p>

<p><em>Вірні:</em> І духові твоєму.</p>

<p><em>Священик:</em> Від Матея святого євангелія читання.</p>

<p><em>Вірні:</em> Слава тобі, Господи, слава тобі.</p>

<p><em>Євангеліє читає сам священик</em>: Якже вони вирушили в дорогу, ангел Господній з'явився вві сні Йосифові й каже: “Устань, візьми дитятко і його матір, і втікай в Єгипет, і перебудь там, поки я тобі не скажу, бо Ірод розшукуватиме дитя, щоб його вбити”. Вставши Йосиф, узяв уночі дитятко та його матір і пішов у Єгипет, де перебув до смерти Ірода, щоб збулося сказане Господом через пророка: “З Єгипту я покликав мого сина”. Тоді Ірод, побачивши, що мудреці з нього насміялись, розлютився вельми й послав повбивати у Вифлеємі й по всій його окрузі всіх дітей, що мали менше, ніж два роки, згідно з часом, що пильно вивідав був від мудреців. Тоді справдилось те, що сказав був пророк Єремія: “В Рамі чути голос, плач і тяжке ридання: то Рахиль плаче за дітьми своїми й не хоче, щоб її втішити, бо їх немає”. Якже вмер Ірод, ангел Господній з'явився вві сні Йосифові в Єгипті і каже: “Встань, візьми дитятко та його матір і повернись в Ізраїльську землю, бо вмерли ті, що чигали на життя дитятка”. Устав він, узяв дитятко та його матір і прийшов в Ізраїльську землю, але, почувши, що в Юдеї царює Архелай замість Ірода, батька свого, побоявся іти туди. Попереджений же вві сні, він пішов у галилейські сторони і, прибувши туди, оселився в місті, що зветься Назарет, щоб збулося сказане пророками, що Назорей назветься. <em>(Мт 2:13-23)</em></p>

<p><em>Святі двері зачиняються, а вірні читають</em>:</p>

<p>Не залиши нас до кінця, ради імени твого святого,* не зруйнуй заповіту твого* і не віддаляй милости твоєї від нас задля улюбленого тобою Авраама,* і задля Ісаака, раба твого,* та Ізраїля святого твого.</p>

<p>Святий Боже, святий Кріпкий, святий Безсмертний, помилуй нас (<em>3 р</em>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<em>3 р</em>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><em>Священик:</em> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні:</em> Амінь.</p>

<p><em>І оцей кондак, г. 3</em>: Діва сьогодні Предвічного родить,* земля вертеп неосяжному приносить,* ангели з пастирями славословлять,* а мудреці за зорею подорожують,* бо задля нас народилось Дитя − предвічний Бог.</p>

<p>Господи, помилуй <em>(40 р.)</em>.</p>

<p>Ти, що повсякчас і кожної години на небі й на землі приймаєш поклін і славу, Боже добрий, довготерпеливий й многомилостивий, що праведних любиш, і грішних милуєш, і всіх кличеш до спасіння, заради обіцянки майбутніх благ! Прийми, Господи, в цю хвилину й наші молитви і спрямуй життя наше до твоїх заповідей. Душі наші освяти, тіла очисти, думки наші направ, розум очисти й протверези, і визволь нас від усякої скорботи, лиха й слабування. Захисти нас святими ангелами твоїми, щоб ми, їх охороною збережені й напоумлені, осягнули єдність віри та зрозуміння неприступної твоєї слави, бо ти благословенний на віки вічні. Амінь.</p>

<p>Господи, помилуй <em>(3 р.)</em>.</p>

<p><b>Слава і нині</b>:</p>

<p>Чеснішу від херувимів * і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<p>Іменем Господнім благослови, отче!</p>

<p><em>Священик:</em> Боже, змилуйся над нами і благослови нас, світлом лиця твого осяй нас і помилуй нас.</p>

<p><em>Вірні:</em> Амінь.</p>

<p><em>Кінцева молитва</em>: Владико Господи, Ісусе Христе, Боже наш! Ти довго терпиш наші провини і привів нас аж до цієї години, в яку ти на животворнім дереві висячи, благорозумному розбійникові до раю відчинив вхід і смертю смерть знищив. Очисти нас грішних і недостойних слуг твоїх, бо нагрішили ми й беззаконня натворили, що вже не достойні звести очей наших і поглянути на височінь небесну, бо ми знехтували дорогу правди твоєї і ходили, куди вело нас серце наше! Тож молимо твоє безмірне милосердя: Пожалій нас, Боже, з безмежної милости своєї і спаси нас задля імени твого святого, бо змарнували ми в суєті дні наші. Визволи нас із руки супротивника і прости нам гріхи наші. Умертви тілесні пристрасті наші, щоб відкинувши стару людину, ми в нову зодягнулися, і жили для тебе, Владики нашого і Доброчинця, і так, ідучи за твоїми веліннями, досягли вічного спокою, де для всіх праведних радісна оселя. Бо ти правдиво істинна веселість і радість для тих, які люблять тебе, Христе Боже наш, і тобі славу віддаємо з предвічним твоїм Отцем, і пресвятим, і благим, і животворним твоїм Духом, нині і повсякчас, і на віки вічні. Амінь.</p>

<p><em>Священик:</em> Слава тобі, Христе Боже, надіє наша, слава тобі!</p>

<p><em>Вірні:</em> <b>Слава і нині</b>: Господи, помилуй (<em>3 р</em>.). Благослови!</p>

<p><em>Священик:</em> Христос, істинний Бог наш, що народився в вертепі у Вифлеємі Юдейському і дав себе покласти у ясла спасіння нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><em>Вірні:</em> Амінь.</p>
