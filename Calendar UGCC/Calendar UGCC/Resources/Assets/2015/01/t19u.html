<p>УТРЕНЯ</p>

<p><em>Священик:</em> Слава святій і єдиносущній, і животворящій, і нероздільній Тройці, завжди, нині і повсякчас, і на віки вічні.</p>

<p><em>Вірні:</em> Амінь.</p>

<p>Слава в вишніх Богу, і на землі мир, в людях благовоління <em>(3).</em></p>

<p>Господи, губи мої відкрий, і уста мої сповістять хвалу твою <em>(2).</em></p>

<p><em>Псалом 3</em></p>

<p>О Господи, як багато моїх ворогів,* багато їх повстали проти мене.</p>

<p>Багато тих, що мені кажуть:* «Нема йому спасіння в Бозі.»</p>

<p>Але ти, Господи, щит мій навколо мене,* ти моя слава, підносиш голову мою вгору.</p>

<p>Я голосно візвав до Господа,* і він вислухав мене з гори святої своєї.</p>

<p>Я ліг собі й заснув, і пробудився,* бо Господь мене зберігає.</p>

<p>Я не боюся безлічі людей,* що навколо мене обсіли.</p>

<p>Воскресни, Господи, спаси мене, мій Боже!* По щелепах вдарив ти всіх ворогів моїх, розторощив зуби злих.</p>

<p>У Господа спасіння,* і на твій народ – благословення твоє.</p>

<p><em>Псалом 37</em></p>

<p>О Господи, не докоряй мені у твоїм гніві,* і не карай мене в твоїм обуренні.</p>

<p>Бо твої стріли мене прошили,* і рука твоя спустилася на мене.</p>

<p>Нема здорового нічого на моїм тілі з-за гніву твого;* немає цілого нічого в моїх костях із-за гріху мого.</p>

<p>Бо мої провини голову мою перевищили,* немов важкий тягар, що тяжить над мою силу.</p>

<p>Смердять, загнивши, мої рани,* задля мого нерозуму.</p>

<p>Принижений, зігнувсь я вельми,* повсякденно сумний ходжу я.</p>

<p>Бо нутро моє повне жару,* і здорового нема нічого на моїм тілі.</p>

<p>Зомлів я, розбитий понад міру,* і скиглю від стогону серця мого.</p>

<p>О Господи, перед тобою все моє бажання,* і стогін мій від тебе не скритий.</p>

<p>Серце моє розколотилось, сила мене полишила* і навіть очей моїх світло, - і того вже нема в мене.</p>

<p>Друзі мої та приятелі далекі від моєї рани,* і родичі мої стоять оподаль.</p>

<p>І ті, що на моє життя зазіхають, тенета наставляють,* і ті, що бажають мені нещастя, говорять про погибель, увесь час міркують лукаве.</p>

<p>Я, немов глухий, не чую,* і як німий, що уст своїх не відкриває.</p>

<p>Я став, немов людина, що не чує,* в устах якої одвіту немає.</p>

<p>На тебе бо, о Господи, я уповаю,* ти вислухаєш мене, Господи, мій Боже.</p>

<p>Кажу бо: Нехай не втішаються наді мною, як захитається моя нога,* нехай не несуться проти мене.</p>

<p>Я бо ось-ось уже маю впасти,* і біль мій передо мною завжди.</p>

<p>Я бо провину мою визнаю,* і гріхом моїм журюся.</p>

<p>А ті, що без причини зо мною ворогують, ростуть на силі,* чимало тих, що мене безпідставно ненавидять.</p>

<p>І ті, що злом оддячують за добро,* вони проти мене, бо я про добро дбаю.</p>

<p>Не покидай мене, о Господи,* не віддаляйся від мене, мій Боже.</p>

<p>Поспіши мені на допомогу,* Господи, моє спасіння.</p>

<p><em>Псалом 62</em></p>

<p>Боже, ти Бог мій!* Тебе шукаю пильно.</p>

<p>Тебе душа моя прагне,* тебе бажає тіло моє в землі сухій, спраглій і безводній.</p>

<p>Отак і я у святині тебе виглядаю:* побачити силу твою й твою славу.</p>

<p>Бо твоя милість ліпша від життя,* уста мої славитимуть тебе.</p>

<p>Отак буду тебе хвалити поки життя мого,* у твоїм імені здійматиму мої руки.</p>

<p>Душа моя насититься, немов туком та оливою,* уста мої веселим голосом хвалитимуть тебе.</p>

<p>Коли згадаю на моїй постелі тебе,* під час нічних чувань розмишлятиму про тебе.</p>

<p>Бо ти прийшов мені на допомогу,* і в тіні крил твоїх я ликуватиму.</p>

<p>Душа моя до тебе лине,* мене підтримує твоя правиця.</p>

<p>Ті ж, які чигають на мою душу,* зійдуть у безодні підземні.</p>

<p>Їх віддадуть мечеві на поталу,* вони шакалів здобиччю стануть.</p>

<p>А цар возвеселиться в Бозі, хвалитиметься кожен, хто ним клянеться,* уста бо тих, що неправду кажуть, будуть закриті.</p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p>Алилуя, алилуя, алилуя; слава Тобі. Боже <em>(3).</em></p>

<p>Господи, помилуй <em>(3).</em></p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p><em>Псалом 87</em></p>

<p>Господи, Боже мого спасіння,* я вдень кличу, і вночі перед тобою скаржусь.</p>

<p>Нехай прийде перед твоє обличчя моя молитва!* Прихили своє вухо до мого благання.</p>

<p>Душа бо моя наситилася горем,* і життя моє наблизилося до шеолу.</p>

<p>Мене залічено до тих, що сходять у яму.* Я став як чоловік, що допомоги не має.</p>

<p>Поміж мерцями моє ложе, немов убиті, що лежать у могилі,* що їх не згадуєш уже більше, що їх відтято від руки твоєї.</p>

<p>Поклав ти мене в глибоку яму,* у темряву та безодню.</p>

<p>Тяжить на мені твій гнів,* і всіма хвилями твоїми гнітиш мене.</p>

<p>Ти віддалив від мене моїх друзів,* зробив мене для них осоружним, мене замкнули, і я не можу вийти.</p>

<p>Очі мої знемоглися від печалі;* до тебе, Господи, щодня взиваю, до тебе простягаю мої руки.</p>

<p>Хіба для мертвих робиш чуда?* Хіба то тіні встануть, щоб тебе хвалити?</p>

<p>Хіба звіщатимуть у могилі твою милість,* у пропасті глибокій – твою вірність?</p>

<p>Хіба чуда твої в темряві будуть відомі,* і твоя ласка в землі забуття?</p>

<p>Ось чому, Господи, до тебе я взиваю,* і моя молитва вранці йде тобі назустріч.</p>

<p>Чому, Господи, відкинув ти мою душу,* чому ховаєш своє обличчя від мене?</p>

<p>Я безталанний і конаю змалку,* я перебув страх твій – і умліваю.</p>

<p>Твій палкий гнів пронісся наді мною,* твої страхіття мене погубили.</p>

<p>Увесь час вони оточують мене, мов води,* усі разом мене обступили.</p>

<p>Ти віддалив від мене товариша і друга,* а із знайомих у мене тільки темінь.</p>

<p><em>Псалом 102</em></p>

<p>Благослови, душе моя, Господа,* і все нутро моє – його святе ім’я.</p>

<p>Благослови, душе моя, Господа,* і не забувай усіх добродійств його ніколи.</p>

<p>Він прощає всі твої провини,* зціляє всі твої недуги.</p>

<p>Він визволяє життя твоє від ями,* вінчає тебе ласкою і милосердям.</p>

<p>Він насичує твій похилий вік добром,* і оновляється, як орел, твоя юність.</p>

<p>Господь творить правосуддя,* і суд усім прибитим.</p>

<p>Він показав Мойсеєві свої дороги,* синам Ізраїля діла свої.</p>

<p>Милосердний Господь і добрий,* повільний до гніву й вельми милостивий.</p>

<p>Не буде вічно він обурюватися,* і не буде гніватись повіки.</p>

<p>Не за гріхами нашими учинив він із нами,* і не за провинами нашими відплатив він нам.</p>

<p>Бо як високо небо над землею,* така велика його милість над тими, що його бояться.</p>

<p>Він знає з чого ми зліплені,* він пам'ятає, що ми порох.</p>

<p>Чоловік бо – дні його, немов билина,* квітне, мов квітка в полі.</p>

<p>Потягне над ним вітер, і його немає,* і місце, де він був, його не впізнає вже більше.</p>

<p>Милість же Господня від віку й до віку* над тими, що його бояться.</p>

<p>І справедливість його над дітьми дітей тих,* що бережуть його союз і про заповіді його пам'ятають, щоб їх виконувати.</p>

<p>Господь на небі утвердив престол свій,* і царство його всім володіє.</p>

<p>Благословіте Господа, всі ангели його,* могутні силою, ви, що виконуєте його слово, - покірні голосові його слова.</p>

<p>Благословіте Господа, всі його небесні сили,* слуги його, що чините його волю.</p>

<p>Благословіте Господа, усі його твори, по всіх місцях його правління.* Благослови, душе моя, Господа!</p>

<p><em>Псалом 142</em></p>

<p>О Господи, почуй мою молитву,* у твоїй вірності нахили вухо своє до мольби моєї; вислухай мене в твоїй правді!</p>

<p>І не входь у суд із твоїм слугою,* бо ніхто з живих не виправдається перед тобою.</p>

<p>Бо мою душу гонить ворог, життя моє топче в землю,* він оселює мене в пітьмі, як давно померлих.</p>

<p>Дух мій тривожиться в мені,* і серце моє жахається в мені всередині.</p>

<p>Я згадую дні давні,* роздумую над усіма вчинками твоїми і над ділами рук твоїх міркую.</p>

<p>До тебе простягаю мої руки;* моя душа, мов спрагла земля, тебе жадає.</p>

<p>Вислухай мене скоро, Господи, бо знемагає дух мій.* Не крий твого обличчя від мене, щоб я не став, як ті, що сходять у яму.</p>

<p>Дай мені вранці відчути твою милість, бо я на тебе покладаюсь.* Вкажи мені дорогу, якою слід мені ходити, бо до тебе я підношу мою душу.</p>

<p>Спаси мене, Господи, від ворогів моїх,* - бо до тебе прибігаю.</p>

<p>Навчи мене творити твою волю, бо ти Бог мій.* Нехай твій добрий дух веде мене по рівній землі.</p>

<p>Живи мене, о Господи, імени твого ради,* у справедливості твоїй виведи з скорботи мою душу.</p>

<p>І в гніві твоєму знищ моїх супротивників.* І вигуби всіх гнобителів душі моєї, бо я твій слуга.</p>

<p>Слáва Отцю́, і Синý, і Святóму Дýхові, і ни́ні, і повсякчáс, і на вíки вíчні. Амíнь.</p>

<p>Алилýя, алилýя, алилýя; слáва Тобí, Бóже <em>(3).</em></p>

<p>* * *</p>

<p><em>Поки стихословляться псалми, священик тихо читає ранішні молитви:</em></p>

<p>1. Дякуємо тобі, Господи, Боже наш, що підняв нас із постелі нашої і вклав в уста наші слово хвали, щоб поклонятися і призивати ім’я твоє святе. Ми умоляємо твоє милосердя, яке ти завжди виявляв у нашому життí. Пошли поміч свою людям, що стоять перед лицем святої слави твоєї і дожидають від тебе багатої милости; і дай нам, що зо страхом і любóв’ю завжди тобі служимо, хвалити несказанну твою доброту. Бо тобí належить усяка слава, честь і поклíння: Отцю, і Сину, і Святому Духові, нині і повсякчас, і на вíки вíчні. Амíнь.</p>

<p>2. Від ночі лине дух наш до тебе, Боже, бо світлом є повеління твої на землí. Навчи нас у стрáсі твоєму виконувати правду й добро, бо тебе славимо як правдивого Бога нашого. Прихили вухо своє і вислухай нас, і пом’яни, Господи, тих, що є та що моляться з нами, всіх по імені, і спаси їх силою твоєю. Благослови людей твоїх і освяти спадкоємство твоє: мир світові твоєму даруй, церквам твоїм, священикам, владі, і всім людям. Хай благословиться і прославляється всечéсне і величне ім’я твоє, Отця, і Сина, і Святого Духа, нині і повсякчас, і на вíки вíчні. Амíнь.</p>

<p>3. Від ночі лине дух наш до тебе, Боже, бо світлом є повеління твої. Навчи нас, Боже, правди твоєї, заповідей твоїх і виправдань твоїх. Просвіти наші духовні очі, щоб ми не заснули в гріхах на смерть. Віджени всяку мряку від сердець наших, даруй нам сонце правди і охорони життя наше знаменням і печаттю Святого твого Духа. Направ стопи наші на шлях мирний, дай нам бачити ранішній день у радості, щоб ми тобí засилали ранішні молитви, бо твоє є володіння і твоє є царство і сила, і слава Отця, і Сина, і Святого Духа, нині і повсякчас, і на вíки вíчні. Амíнь.</p>

<p>4. Владико, Боже святий і неосяжний, що казав із темряви свíтлові засіяти, що заспокоїв нас у нічному сні й підвів до величання і моління твоєї доброти! Ти, що даєш себе умолити задля свого милосердя, прийми і нині нас, що поклоняємося тобі й по силі дякуємо тобі; і даруй нам те, чого просимо задля спасіння. Вчини нас синами світла і дня та спадкоємцями вічних твоїх дібр. Пом’яни, Господи, за багатством ласк твоїх усіх людей, що є і моляться з нами, і всю братію нашу на землі й на морі, і на всякому місці володіння твого, що потребують твоєї любóви й помочі. Усім вияви велику твою милість, щоб спасенні, як душею так і тілом, завжди перебували й відважно славили чудне й благословенне ім’я твоє, бо ти Бог милости і ласк, і любóви, і тобі славу віддаємо: Отцю, і Сину, і Святому Духові, нині і повсякчас, і на вíки вічні. Амíнь.</p>

<p>5. Скарбе добра, джерело невисихáюче, Отче святий, чудотворче всесильний і вседержителю! Усí тобі поклоняємося і тобі молимося та твої милості і твої ласки призиваємо на поміч і на заступництво нашій смиренності. Пом’яни, Господи, слуг твоїх, прийми від усíх нас ранішні моління, як кадило перед тобою; ні одного з нас не вчини нездатним, але всіх нас зберігай ласками твоїми. Пом’янй, Господи, тих, що чувáють і співають на славу твою і єдинорóдного твого Сина і Бога нашого, і Святого твого Духа. Будь їм помічником і заступником; прийми їх молитви на наднебéсний і духовний твій жертовник, бо ти Бог наш, і тобі славу віддаємо: Отцю, і Сину, і Святому Духові, нині і повсякчас, і на вíки вíчні. Амíнь.</p>

<p>6. Дякуємо тобі, Господи, Боже спасіння нашого, бо ти все робиш для добра життя нашого, щоб ми завжди на тебе споглядали, Спасителю й Доброчинцю душ наших. Бо ти дав спокій нам у час минулої ночі й підвíв нас, щоб ми поклонялися величному імені твоєму. Тому молимо тебе, Господи: Дай нам ласку й силу, щоб ми стали гідними співати тобі розумно й молитися безупинно та в стрáсі і тремтінні над нашим спасінням працювали, при заступництві Христá твого. Пом’яни, Господи, і тих, що вночі до тебе кличуть. Вислухай їх і помилуй, і скруши під ноги їх невидимих і войовничих ворогів. Бо ти Цар миру і Спас душ наших, і тобі славу віддаємо: Отцю і Сину, і Святому Духові, нині і повсякчас, і на вíки вíчні. Амíнь.</p>

<p>7. Боже й Отче Господа нашого Ісýса Христá! Ти підніс нас з постелі нашої і зібрав на годину молитви. Дай нам ласку відкрити уста наші і прийми наші подяки, що в наших силах, і навчи нас установ твоїх. Бо молитися як слід не вміємо, якщо ти, Господи, святим твоїм Духом не навчиш нас. Тому молимося тобí: Даруй і прости, якщо ми згрішили аж до теперішньої години словом або ділом, або думкою, добровільно або недобровíльно. Бо коли на провини будеш дивитися, Господи, Господи, то хто встоїться, бо в тебе є прощення. Ти один святий, допомíжник сильний, захисник життя нашого, і тебе ми завжди оспíвуватимемо. Нехай буде сила Царства твого завжди благословенна і вельми прослáвлювана: Отця, і Сина, і Святого Духа, нині і повсякчас, і на вíки вíчні. Амíнь.</p>

<p>8. Господи, Боже наш, що сонну неміч забрав від нас і покликав нас візвáнням святим, щоб і вночі підносити руки наші і прославляти тебе за справедливі твої присуди. Прийми благання наші, молíння, визнавання, нічнí служби і даруй нам, Боже, вíру бездоганну, надíю впевнену, любов нелицемірну. Благослови наші входи й виходи, вчинки, слова, діла й думки; і дай нам дочекатися початку дня, нам, що хвалять й оспівують, і благословлять добрість твоєї несказанної сили, щоб було благословенне твоє пресвяте ім’я і прославлене твоє царство: Отця, і Сина, і Святого Духа, нині і повсякчас, і на вíки вíчні. Амíнь.</p>

<p>9. Господи, Боже наш! Ти за покаяння дарував людям відпущення, нам же, як образ пізнання і визнання гріхів, показав покаяння і прощення пророка Давида. Тож, Владико, помилуй з великої милости твоєї нас, що в чимало великих гріхíв впали, і по багатстві ласк твоїх очисти беззаконня наші, бо перед тобою згрішили ми, Господи, що невідомі й таємні речі серця людського знаєш, і єдиний ти маєш владу прощати гріхи. Серце ж чисте вчини в нас і Духом владичним утверди нас, і радість спасіння твого яви нам. Не відкинь нас від лиця твого, але дозволь, як Добрий і Чоловіколюбець, аж до останнього нашого віддиху появляти тобі жертву справедливости й приноси на святих твоїх жертовниках, милістю і ласками і чоловіколюб’ям єдинорóдного Сина твого, з яким ти є благословенний з пресвятим, добрим і животворним твоїм Духом, нині й повсякчас, і на вíки вíчні. Амíнь.</p>

<p>10. Боже, Боже наш! Ти сотворив розумні й духовні сили своєю волею. Тебе просимо й тобі молимося: Прийми наші посильні величання з усіма твоїми творіннями і збагати щедрими дарувáннями твоєї ласки. Бо перед тобою згинається всяке коліно: на небі, на землі й під землею, і все, що живе, і все створіння оспівує неосяжну твою славу, бо ти Бог правдивий і вельми милостивий. Тебе бо хвалять усі небесні сили, і тобі славу віддаємо: Отцю, і Сину, і Святому Духові, нині і повсякчас, і на вíки вíчні. Амíнь.</p>

<p>11. Хвалимо, співаємо, благословимо і дякуємо тобі, Боже батьків наших, бо ти забрав тінь нічну і явив нам знову свíтло денне. Молимо твою добрість: Милостивий будь для нас грішних і прийми молитву нашу задля великої твоєї ласкáвости, бо ми прибігаємо до тебе, милостивого і всемогутнього Бога. Ти, що засвітив у серцях наших правдиве сонце справедливости твоєї! Просвіти розум наш і почування всі зберігай, щоб, як у день, ходили ми пристойно шляхом заповідей твоїх і дійшли до життя вíчного, і стали гідними насолоджуватися недоступним твоїм світлом. Бо в тебе є джерело життя, ти Бог наш і тобі славу віддаємо: Отцю, і Сину, і Святому Духові, нині і повсякчас, і на вíки вíчні. Амíнь.</p>

<p>* * *</p>

<p><em>Велика єктенія</em></p>

<p><em>Диякон:</em> В мирі Господу помолімся.</p>

<p><em>Вірні, на кожне прошення:</em> Господи, помилуй.</p>

<p>За мир з висот і спасення душ наших Господу помолімся.</p>

<p>За мир всього світу, добрий стан святих божих церков і з’єднання всіх Господу помолімся.</p>

<p>За святий храм цей і тих, що з вірою, благоговінням і страхом божим входять до нього, Господу помолімся.</p>

<p>За святішого вселенського архиєрея <em>(ім’я)</em>, папу Римського, і за блаженнішого патріярха нашого <em>(ім’я)</em>, і за преосвященного архиєпископа й митрополита нашого Кир<em>(ім’я)</em>, боголюбивого єпископа нашого Кир <em>(ім’я)</em>, чесне пресвітерство, у Христі дияконство, за ввесь причет і людей Господу помолімся.</p>

<p>За Богом бережений народ наш, за правління і все військо Господу помолімся.</p>

<p>За город цей (За село це, За святу обитель цю), і за всякий город, крашу, і за тих, що вірою живуть у них, Господу помолімся.</p>

<p>За добре поліття, за врожай плодів земних і часи мирні Господу помолімся.</p>

<p>За плаваючих, подорожуючих (на землі і в повітрі), недужих, страждаючих, полонених, і за спасення їх Господу помолімся.</p>

<p>Щоб ізбавитися нам від усякої скорби, гніву, й нужди, Господу помолімся.</p>

<p>Заступи, спаси, помилуй і охорони нас, Боже, Твоєю благодаттю.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>

<p><em>Вірні:</em> Тобі, Господи.</p>

<p><em>Священик:</em> Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки вічні.</p>

<p><em>Вірні:</em> Амінь.</p>

<p><em>«Бог – Господь», глас 1</em></p>

<p>Бог – Господь, і явився нам;* благословен, хто йде в ім’я Господнє.</p>

<p><em>Стих: </em>Прославляйте Господа, бо Він добрий, бо милість Його вічна.</p>

<p><em>Стих: </em>Вони навколо обступили мене, але я ім’ям Господнім переможу їх.</p>

<p><em>Стих: </em>Я не вмру, а житиму, і розказуватиму про діла Господні.</p>

<p><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>

<p><em>Тропар: (глас 1)</em> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі <em>(2).</em></p>

<p><em>Слава, і нині: </em>Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>

<p><em>Перша стихологія</em></p>

<p><em>Вірні: </em>Господи, помилуй<em> (3).</em></p>

<p>Слава Отцю, і Сину, і Святому Духові.</p>

<p><em>Читець: </em>І нині, і повсякчас, і на віки вічні. Амінь.</p>

<p><em>І читає псалом чергової катизми.</em></p>

<p><em>На закінчення читець:</em></p>

<p>Слáва Отцю́, і Синý, і Святóму Дýхові.</p>

<p><em>А вірні продовжують:</em></p>

<p>І ни́ні, і повсякчáс, і на вíки вíчні. Амíнь.</p>

<p>Алилýя, алилýя, алилýя; слáва Тобí, Бóже <em>(3).</em></p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи<em>.</em></p>

<p><em>Священик:</em> Бо Твоя є влада, і Твоє єсть царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Перший сідальний</em></p>

<p><em>(глас 3, подібний: Красотою твого)</em> Коли ти, Спасе, з’явився на Йордані* і хрестився в Івана Предтечі, прийшло свідчення,* що ти, Христе, - Син улюблений, безпочатковий, як i Отець,* i Святий Дух зійшов на тебе.* Ним i ми, просвіченi, взиваємо: Слава Богові, у Пресвятій Тройці.</p>

<p><b>Слава, і нині:</b> <em>(глас 4, подібний: Негайно поспіши)</em> Ти, Христе Боже наш, освятив Йорданські потоки і знищив гріховну владу;* ти руки Предтечі прихилив до себе і спас від омани людський рід.* Тому молимо тебе: Спаси душі наші.</p>

<p><em>Друга стихологія</em></p>

<p><em>Вірні: </em>Господи, помилуй<em> (3).</em></p>

<p>Слава Отцю, і Сину, і Святому Духові.</p>

<p><em>Читець: </em>І нині, і повсякчас, і на віки вічні. Амінь.</p>

<p><em>І читає псалом чергової катизми.</em></p>

<p><em>На закінчення читець:</em></p>

<p>Слáва Отцю́, і Синý, і Святóму Дýхові.</p>

<p><em>А вірні продовжують:</em></p>

<p>І ни́ні, і повсякчáс, і на вíки вíчні. Амíнь.</p>

<p>Алилýя, алилýя, алилýя; слáва Тобí, Бóже <em>(3).</em></p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи.</p>

<p><em>Священик:</em> Бо ти благий і чоловіколюбець Бог єси, і тобі славу возсилаємо: Отцю, і Сину, і Святому Духові, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Другий сідальний</em></p>

<p><em>(глас 5, подібний: Співбезначальне Слово) </em>Ти, Бог-Слово, що преславно вдягаєшся у свiтло,* покрив себе йорданською водою* i в ній обновив Адамову пpироду, знiвечену неслухняністю.* Тому тебе вихваляємо, i святе явління твоє прославляємо.</p>

<p><em>Слава, і нині:</em> <em>(глас 4, подібний: Здивувався Йосиф)</em> Чого ти здивувався, Йордане-ріко, побачивши нагим Невидимого?* Побачив я і затремтів, - каже.* – А як було мені не вжахнутися, коли він увійшов?* Бачачи його, ангели злякалися,* небо настрахалось, земля затремтіла,* схвилювалось море і все видиме й невидиме.* Христос явився на Йордані, щоб освятити води.</p>

<p><em>Полієлей</em></p>

<p>Хваліте ім’я Господнє, хваліте, слуги Господні. Алилуя<em> (3).</em></p>

<p>Ви, що стоїте у храмі Господнім, у дворах дому Бога нашого. Алилуя<em> (3).</em></p>

<p>Господи, ім’я Твоє повіки, і пам’ять твоя, о Господи, від роду й до роду. Алилуя<em> (3).</em></p>

<p>Благословенний Господь із Сіону, що перебуває в Єрусалимі. Алилуя<em> (3).</em></p>

<p>Хваліте Господа, бо Він добрий, – алилуя, – бо милість його вічна. Алилуя<em> (3).</em></p>

<p>Розстелив землю над водами, – алилуя, – бо милість його вічна. Алилуя <em>(3).</em></p>

<p>І визволив нас від наших гнобителів, – алилуя, – бо милість його вічна. Алилуя<em> (3).</em></p>

<p>Прославляйте Бога небесного, – алилуя, – бо милість його вічна. Алилуя<em> (3).</em></p>

<p><em>Величання</em></p>

<p>Величаємо тебе, Життєдавче Xpиcтe,* що задля нас прийняв тілесне хрещення* від Івана Предтечі у водах йорданських.</p>

<p><em>Стих:</em> Боже, змилуйся над нами i благослови нас; світлом лиця твого осяй нас і помилуй нас.</p>

<p><em>Стих:</em> І загримiв Господь з неба, Всевишній подав свiй голос.</p>

<p><em>Стих:</em> Здіймають ріки, Господи, здіймають ріки шум свій.</p>

<p><em>Стих:</em> Твоя дорога через море, стежка ж твоя через великі води.</p>

<p><em>Стих:</em> Води побачили тебе, Боже, води побачили тебе i злякалися.</p>

<p>Слава Отцю, і Сину, і Святому Духові, нині і повсякчас, і на віки вічні. Амінь.</p>

<p>Алилуя, алилуя, алилуя; слава Тобі, Боже <em>(3).</em></p>

<p><em>Приспів болгарський:</em> Хреститься в рiцi Йорданi* вiд раба Icyc мiй,* що просвічує всю вселенну.</p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи.</p>

<p><em>Священик:</em> Бо благословилося і прославилося пречесне й величне ім’я Твоє, Отця, і Сина, і Святого Духа, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Сідальний</em></p>

<p><em>(глас 4, подібний: Здивувався Йосиф)</em> Прийдiть, вірні, побачимо, де хрестився Христос.* Ходiмо на рiчку Йордан до Івана* - дo голосу вопіющого в пустинi.* Погляньмо на того, хто створив Адама,* що з невимовного милосердя від раба приймає хрещення, i дo нього закличмо:* Ти прийшов i з'явився на Йордані, щоб освятити води.</p>

<p><em>Слава, і нині:</em> Прийдiть, вірні, побачимо, де хрестився Христос.* Ходiмо на рiчку Йордан до Івана* - дo голосу вопіющого в пустинi.* Погляньмо на того, хто створив Адама,* що з невимовного милосердя від раба приймає хрещення, i дo нього закличмо:* Ти прийшов i з'явився на Йордані, щоб освятити води.</p>

<p><em>Степенна пісня, глас 4</em></p>

<p>Від юности моєї вельми воюють зі мною пристрасті,* але ти сам, Спасе мій, захорони мене і спаси.</p>

<p>Ненависники Сіону, ви будете засоромлені Господом,* бо як трава від вогню всохнете.</p>

<p><em>Слава, і нині:</em> Кожна душа живиться Святим Духом і чистотою пишається,* і таїнственно просвітлюється єдністю Святої Тройці.</p>

<p><em>Диякон:</em> Будьмо уважні.</p>

<p><em>Священик:</em> Мир всім.</p>

<p><em>Диякон:</em> Премудрість, будьмо уважні.</p>

<p><em>Прокімен, глас 4</em></p>

<p>Море побачило те й кинулось тiкати,* Йордан назад повернувся.</p>

<p><em>Стих:</em> Що з тобою, море, що ти кинулось тікати, і тoбi, Йордане, що ти назад повернувся?</p>

<p><em>Диякон:</em> Господу помолімся.</p>

<p><em>Вірні:</em> Господи, помилуй.</p>

<p><em>Священик:</em> Бо Ти святий єси, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні:</em> Амінь.</p>

<p><em>«Всяке дихання», глас 4</em></p>

<p>Всяке дихання* нехай хвалить Господа.</p>

<p><em>Стих</em>: Хваліте Бога у святині його.</p>

<p><em>Стих:</em> Хваліте його у тверді сили його.</p>

<p><em>Євангеліє</em></p>

<p><em>Диякон:</em> Щоб сподобилися ми слухання святого Євангелія, Господа Бога молім.</p>

<p><em>Вірні:</em> Господи, помилуй <em>(3)</em>.</p>

<p><em>Диякон:</em> Премудрість, прості, вислухаймо святого Євангелія.</p>

<p><em>Священик: </em>Мир всім.</p>

<p><em>Вірні:</em> І духові твоєму.</p>

<p><em>Священик:</em> Від Марка святого Євангелія читання.</p>

<p><em>Вірні:</em> Слава Тобі, Господи, слава Тобі.</p>

<p><em>Диякон:</em> Будьмо уважні.</p>

<p><em>Священик: </em>Тими днями прийшов Ісус із Назарету, що в Галилеї; і був хрищений Йоаном у Йордані. І коли виходив з води, то побачив, як небо розкрилось, і Духа, що як голуб сходив на нього. І голос ізлинув з неба: «Ти єси Син мій любий, у тобі – моє уподобання.» (<em>1, 9-11</em>).</p>

<p><em>Вірні: </em>Слава Тобі, Господи, слава Тобі.</p>

<p><em>Псалом 50</em></p>

<p>Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>

<p>Обмий мене повнотою з беззаконня мого,* і від гріха мого очисти мене.</p>

<p>Бо беззаконня моє я знаю,* і гріх мій є завжди передо мною.</p>

<p>Проти Тебе єдиного я згрішив,* і перед Тобою зло вчинив;</p>

<p>То й правий Ти в словах Твоїх,* і переможеш, коли будеш судити.</p>

<p>Це бо в беззаконнях я зачатий,* і в гріхах породила мене мати моя.</p>

<p>Це бо істину полюбив єси,* невідоме й таємне мудрості своєї явив Ти мені.</p>

<p>Окропи мене іссопом, і очищуся,* обмий мене, і стану біліший від снігу.</p>

<p>Дай мені відчути радість і веселість,* зрадіють кості сокрушені.</p>

<p>Відверни лице Твоє від гріхів моїх,* і всі беззаконня мої очисти.</p>

<p>Серце чисте створи в мені, Боже,* і духа правого обнови в нутрі моєму.</p>

<p>Не відкинь мене від лиця Твого,* і Духа Твого Святого не відійми від мене.</p>

<p>Поверни мені радість спасіння Твого,* і Духом Владичним утверди мене.</p>

<p>Вкажу беззаконним дороги Твої,* і нечестиві до Тебе навернуться.</p>

<p>Визволь мене від вини крові, Боже, Боже спасіння мого,* і язик мій радісно прославить справедливість Твою.</p>

<p>Господи, губи мої відкрий,* і уста мої сповістять хвалу Твою.</p>

<p>Бо якби Ти жертви захотів, дав би я,* та всепалення не миле Тобі.</p>

<p>Жертва Богові – дух сокрушений,* серцем сокрушеним і смиренним Бог не погордить.</p>

<p>Ущаслив, Господи, благоволінням Твоїм Сіон,* і нехай відбудуються стіни єрусалимські.</p>

<p>Тоді вподобаєш Собі жертву правди, приношення і всепалення;* тоді покладуть на вівтар Твій тельців.</p>

<p><em>Стихири</em></p>

<p><b>Слава:</b><em> (глас 2, самогласний)</em> Все сьогодні* нехай радується,* бо Христос з'явився на Йордані.</p>

<p><b>І нині:</b> Все сьогодні* нехай радується,* бо Христос з'явився на Йордані.</p>

<p><em>Стих:</em> Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>

<p><em>(глас 6, самогласний) </em>Бог Слово тілесно з'явився людському родові* та прийшов хреститися в Йордані.* Предтеча промовив до нього:* Як же ж мені простягнути руки* i торкнутися голови того, хто всім володіє?* Хоч ти народився, як немовлятко, вiд Марії,* але я знаю, що ти предвічний Бог.* По землі ти ходиш, але тебе хвалять серафими,* i я, слуга, не насмiлююсь хрестити Владику.* Неосяжний Господи, - слава тобi!</p>

<p><em>Єктенія</em></p>

<p><em>Диякон:</em> Спаси, Боже, людей твоїх, і благослови спадкоємство твоє; навідайся до світу твого ласкою своєю і милосердям. Підійми знамено християн православних і пошли нам твоє багате милосердя – молитвами пречистої Владичиці нашої Богородиці і Приснодіви Марії; силою чесного і животворящого Хреста; заступництвом святих небесних сил безтілесних; святого і славного пророка, предтечі і хрестителя Івана; святих, славних і всехвальних Апостолів; святих отців наших і вселенських великих учителів і святителів: Василія Великого, Григорія Богослова й Івана Золотоустого, Атанасія і Кирила; святого отця нашого Миколая, Мирлікійського чудотворця; святих слов'янських апостолів Кирила і Методія; святого благовірного й рівноапостольного великого князя Володимира; святого священномученика Йосафата; святих, славних і переможних мучеників; преподобних і богоносних отців наших Антонія і Теодосія Печерських та інших преподобних і богоносних отців наших; святих і праведних богоотців Йоакима й Анни, і святого<em> (якого є храм)</em> і всіх Святих, - молимо тебе, многомилостивий Господи, вислухай нас грішних, що молимось тобі, і помилуй нас.</p>

<p><em>Вірні: </em>Господи, помилуй <em>(12).</em></p>

<p><em>Священик:</em> Милістю, і щедротами, і чоловіколюбієм єдинородного Сина твого, з яким Ти благословенний єси, з пресвятим, і благим, і животворящим твоїм Духом, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Канон свята перший (глас 2)</em></p>

<p><em>Творіння св. Косми Маюмського</em></p>

<p><em>Пісня 1</em></p>

<p><em>Ірмос:</em> <b>Глибини відкрив дно* i, як по суші, своїх людей веде,* покривши нею противників* - міцний у боротьбі Господь, що славно прославився.</b></p>

<p><em>Приспів: </em>Слава, Господи, святому хрещенню твоєму.</p>

<p>Цар віків і Господь оновлює зотлілого Адама потоками Йорданськими, і голови зміїв, що в них гніздилися, знищує, бо він прославився.</p>

<p><em>Приспів: </em>Слава, Господи, святому хрещенню твоєму.</p>

<p>Надприродний вогонь Божества, що зодягнувся у матеріальну плоть, – Господь, від Діви воплочений, – покривається Йорданською водою, бо він прославився.</p>

<p><b>Слава, і нині:</b> Господь, що людську скверну обмиває, очищується в Йордані, як сам цього захотів, і зостається тим, чим був, просвічуючи у тьмі сущих, бо він прославився.</p>

<p><em>Катавасія:</em> Глибини відкрив дно* i, як по суші, своїх людей веде,* покривши нею противників* - міцний у боротьбі Господь, що славно прославився.</p>

<p><em>Пісня 3</em></p>

<p><em>Ірмос:</em> <b>Господь, що кріпость царям нашим дає i силу,* підносить обранців своїх,* від Діви народжується,* та йде до хрещення;* до нього, вірні, закличмо:* Нема святого, як Бог наш!</b></p>

<p><em>Приспів: </em>Слава, Господи, святому хрещенню твоєму.</p>

<p>Веселися сьогодні, колись неплідна і бездітна Христова Церкво, бо з води і Духа тобі народилися діти, що з вірою кличуть: Нема святого, як Бог наш!</p>

<p><b>Слава, і нині:</b>Великим голосом у пустелі Предтеча взиває: Приготуйте дороги Христові, і вирівняйте стежки Богові нашому, з вірою кличучи: Нема святого, як Бог наш!</p>

<p><em>Катавасія:</em> Господь, що кріпость царям нашим дає i силу,* підносить обранців своїх,* від Діви народжується,* та йде до хрещення;* до нього, вірні, закличмо:* Нема святого, як Бог наш!</p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи<em>.</em></p>

<p><em>Священик:</em> Бо Ти єси Бог наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Іпакой: (глас 5) </em>Коли явленням твоїм, Христе Боже, ти просвітив усе,* тоді втекло солоне море невірства,* і повернувся Йордан, що донизу протік, до неба підносячи нас.* Але висотою божественних заповідей твоїх* і молитвами Богородиці збережи нас і помилуй нас.</p>

<p><em>Пісня 4</em></p>

<p><em>Ірмос:</em> <b>Почув я, Господи, голос твій,* що про нього казав ти* - голос вопіющого в пустинi.* Коли прогримiв ти над водами великими,* свiдкуючи про Сина свого,* він, Духом натхнений, закликав:* Ти - Христос, Божа мудрість i сила.</b></p>

<p><em>Приспів: </em>Слава, Господи, святому хрещенню твоєму.</p>

<p>Чи бачив хтось, щоб пресвітле за природою сонце очищувалось? – закликав Проповідник. – А я тебе обмиваю водами, Сяйво слави і Образе предвічного Отця, і, будучи сіном, доторкаюся твого Божества; ти бо єси Христос, Божа мудрість і сила.</p>

<p><em>Приспів: </em>Слава, Господи, святому хрещенню твоєму.</p>

<p>Маючи благоговіння перед Божеством, Мойсей проявив його, коли зустрів тебе, бо коли пізнав твій голос із купини, то відразу відвернув лице; а як же я виразно побачу тебе? Або як руку покладу на тебе? – Ти бо єси Христос, Божа мудрість і сила.</p>

<p><b>Слава, і нині:</b>Маючи розумну душу і будучи вшанований даром слова, соромлюся неодушевленних творінь, бо осудять мене гора, задимлена вогнем, море, яке надвоє розділилось, і Йордан оцей, що повернувся. Ти бо єси Христос, Божа мудрість і сила.</p>

<p><em>Катавасія:</em> Почув я, Господи, голос твій,* що про нього казав ти* - голос вопіющого в пустинi.* Коли прогримiв ти над водами великими,* свiдкуючи про Сина свого,* він, Духом натхнений, закликав:* Ти - Христос, Божа мудрість i сила.</p>

<p><em>Пісня 5</em></p>

<p><em>Ірмос:</em> <b>Ісус, життя начальник,* присуд Адама первоствореного іде скасувати;* як Бог, він очищення не потребує,* а впалого в Йордані очищує* i, знищивши в ньому ворожнечу,* спокій дає вищий над усяке розуміння.</b></p>

<p><em>Приспів: </em>Слава, Господи, святому хрещенню твоєму.</p>

<p>Коли безліч народу зійшлося хреститися до Івана, ти сам став посеред них, а Предтеча закликав до предстоячих: Хто навчив вас, непокірні, втікати від наступаючого гніву? Принесіть достойні плоди для присутнього нині між нами Христа, який мир дарує.</p>

<p><b>Слава, і нині:</b>Будівничий і Творець, що єдиний випробовує серця всіх, стоїть посеред нас; прийнявши до рук лопату для очищення, він премудро чистить всесвітню житницю: неплідних спалює, а доброплідним подає життя вічне.</p>

<p><em>Катавасія: </em>Ісус, життя начальник,* присуд Адама первоствореного іде скасувати;* як Бог, він очищення не потребує,* а впалого в Йордані очищує* i, знищивши в ньому ворожнечу,* спокій дає вищий над усяке розуміння.</p>

<p><em>Пісня 6</em></p>

<p><em>Ірмос: </em><b>Голос Слова, світильник Світла, зірниця Сонця* - Предтеча кличе в пустині до всіх людей:* Покайтеся i наперед очистіться,* бо ось з'явився Христос,* що визволяє світ від загибелі.</b></p>

<p><em>Приспів: </em>Слава, Господи, святому хрещенню твоєму.</p>

<p>Христос, що нетлінно народився від Бога і Отця, воплочується нескверно від Діви; Слово з нами єднається, визволяючи від омани земнородних, хоч ми йому недостойні навіть ремінь розв’язати, - навчає Предтеча.</p>

<p><b>Слава, і нині:</b> Вогнем вічним хрестить Христос супротивних, які не визнають його Богом, а Духом і водою благодаті оновлює та від гріхів визволяє тих, що пізнали його Божество.</p>

<p><em>Катавасія: </em>Голос Слова, світильник Світла, зірниця Сонця* - Предтеча кличе в пустині до всіх людей:* Покайтеся i наперед очистіться,* бо ось з'явився Христос,* що визволяє світ від загибелі.</p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи.</p>

<p><em>Священик:</em> Бо Ти єси цар миру і Спас душ наших, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Кондак: (глас 4)</em> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>

<p><em>Ікос: </em>Світло велике – Христос – засяяло у Галилеї поганській, країні Завулоновій і землі Нефталімовій, як і провістив пророк. Затьмареним явилась світла зоря, що з Вифлеєму засіяла: це Господь, Сонце правди, з Марії народжений, осяює промінням всю вселенну. Тому прийдіть усі обнажені нащадки Адамові і зодягнімось в нього, щоб зігрітись, бо він покриває нагих і просвічує затьмарених. Прийшов єси і явився єси – Світло неприступне.</p>

<p><em>Пісня 7</em></p>

<p><em>Ірмос: </em><b>Побожних юнаків, що перебували у вогненній печі,* вітер з росою й ангела Божого прихід цілими зберіг.* Тому вони серед полум'я,* росою окроплені, вдячно співали:* Преславний Господи, Боже отців, - благословенний ти!</b></p>

<p><em>Приспів: </em>Слава, Господи, святому хрещенню твоєму.</p>

<p>На Йордані немов на небі з трепетом і здивуванням предстояли ангельські сили, подивляючи величне божественне сходження: ось Бог отців наших, що володіє єством вишніх вод, стоїть воплочений у водах.</p>

<p><em>Приспів: </em>Слава, Господи, святому хрещенню твоєму.</p>

<p>Хмара і море, в яких при виході хрестилися колись підзаконні люди, прообразували чудо божественного хрещення: море було образом води, а хмара – Духа; через них досконалими ставши, кличемо: Благословенний ти, Господи Боже, повіки!</p>

<p><b>Слава, і нині:</b>Благословляючи безупинно з ангелами, прославмо, всі вірні, Отця, і Сина, і Духа Святого, єдиносущну Тройцю осіб, єдиного Бога, через якого ми досконалими стали, і заспіваймо йому: Благословенний ти, Господи Боже, повіки!</p>

<p><em>Катавасія: </em>Побожних юнаків, що перебували у вогненній печі,* вітер з росою й ангела Божого прихід цілими зберіг.* Тому вони серед полум'я,* росою окроплені, вдячно співали:* Преславний Господи, Боже отців, - благословенний ти!</p>

<p><em>Пісня 8</em></p>

<p><em>Ірмос: </em>Вавилонська піч, виточуючи росу,* тайну преславну виявила,* що Йордан також обійме водою своєю духовний вогонь* i обгорне Творця, при тілеснім хрещенні.* Його благословляють люди i прославляють по всі віки.</p>

<p><em>Приспів: </em>Слава, Господи, святому хрещенню твоєму.</p>

<p>Залиши увесь страх і підкорись мені, як Благому; приступи до мене і хрести мене, що зійшов до людської природи, - каже до Предтечі Ізбавитель, якого благословляють люди і прославляють повіки.</p>

<p><em>Приспів: </em>Слава, Господи, святому хрещенню твоєму.</p>

<p>Тільки-но почувши слова Владики, Хреститель з трепетом простягнув долоню, але коли торкнувся рукою голови Творця свого, то закликав до Охрещуваного: Освяти мене, бо ти єси Бог мій, якого благословляють люди і прославляють повіки.</p>

<p><em>Приспів: </em>Благословім Отця, і Сина, і Святого Духа – Господа,* і нині, і повсякчас, і на віки вічні. Амінь.</p>

<p>На Йордані сталось явлення Тройці, пребожественного єства, бо Отець виголосив: Той, що хреститься, є Син мій улюблений, а Дух зійшов до нього, як до рівного по природі, якого благословляють люди і прославляють повіки.</p>

<p><em>Приспів: </em>Хвалимо, благословимо, поклоняємося Господеві,* оспівуючи і прославляючи Його по всі віки.</p>

<p><em>Катавасія:</em> Вавилонська піч, виточуючи росу,* тайну преславну виявила,* що Йордан також обійме водою своєю духовний вогонь* i обгорне Творця, при тілеснім хрещенні.* Його благословляють люди i прославляють по всі віки.</p>

<p><em>Пісня 9</em></p>

<p><em>Диякон: </em>Богородицю і Матір світла в піснях звеличаймо.</p>

<p><em>Приспів:</em> Величай, душе моя, чеснішу і славнішу від небесних воїнств Діву, пречисту Богородицю.</p>

<p><em>Ірмос:</em> <b>Жоден язик неспроможний благохвалити тебе достойно,* ані жодний ум, навіть надлюдський, неспроможний тебе славити, Богородице.* Бувши доброю, прийми нашу віру,* бо нашу божественну любов ти знаєш.* Ти – провідниця християн, i тебе прославляємо.</b></p>

<p><em>Приспів: </em>Величай, душе моя, Господа, що від Предтечі хрещення просить.</p>

<p>Прийди, Давиде, духом до тих, які просвічуються хрещенням, і з вірою заспівай Богу, кажучи: Прийдіть i просвiтiться сьогодні. Згрішивши, убогий Адам благав, i Господь почув його та відродив тлінного в течії Йордану.</p>

<p><em>Приспів: </em>Величай, душе моя, Господа, про якого Отцівський голос засвідчив.</p>

<p>Ісая каже: Обмийтесь, очистіться, покиньте лихі вчинки перед Господом i прийдіть усі, що прагнете води живої! Бо Христос кропить водою, відроджуючи тих, якi до нього з вірою приходять, і хрестить Духом на життя вічне.</p>

<p><em>Приспів:</em> Пророче, прийди до мене, простягни руку і поспіши хрестити мене.</p>

<p>Безначальний Царю! Обмивши людську природу чистою течією, ти удосконалюєш її в миропомазанні причастям Святого Духа, щоб, посоромивши пихату силу тьми, замінити її життям безперемінним.</p>

<p><em>Приспів:</em> Величай, душе моя, чеснішу і славнішу від небесних воїнств Діву, пречисту Богородицю.</p>

<p><em>Катавасія:</em> Жоден язик неспроможний благохвалити тебе достойно,* ані жодний ум, навіть надлюдський, неспроможний тебе славити, Богородице.* Бувши доброю, прийми нашу віру,* бо нашу божественну любов ти знаєш.* Ти – провідниця християн, i тебе прославляємо.</p>

<p><em>Мала єктенія</em></p>

<p><em>Диякон: </em>Ще і ще в ми́рі Господéві помолíмся.</p>

<p><em>Вірні: </em>Гóсподи, поми́луй.</p>

<p>Заступи́, спаси́, поми́луй і охорони́ нас, Бóже, Твоє́ю благодáттю.</p>

<p><em>Вірні: </em>Гóсподи, поми́луй.</p>

<p>Пресвятý, пречи́сту, преблагословéнну, слáвну Влади́чицю нáшу Богорóдицю і приснодíву Марíю, з усімá святи́ми пом’янýвши, самí себé, і оди́н óдного, і все життя́ нáше Христý Бóгові віддáймо.</p>

<p><em>Вірні: </em>Тобí, Гóсподи<em>.</em></p>

<p><em>Священик:</em> Бо Тебе хвалять усі сили небесні, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні:</em> Амінь.</p>

<p><b><em>Світильний</em>: </b>Спаситель, як благодать й iстина,* появився у водах Йордану* i просвітив тих, які перебували в темряві й тіні,* бо прийшов i з’явився, як світло неосяжне<em> (3).</em></p>

<p><em>«Усе, що живе» (глас 1, самогласний)</em></p>

<p><em>Псалом 148</em></p>

<p><b>Усе, що живе, нехай хвалить Господа.* Хваліте Господа з неба,* хваліте його на висотах.* Бо тобі належить пісня, о Боже.</b></p>

<p><b>Хваліте його, всі ангели його,* хваліте його, всі воїнства небесні.* Бо тобі належить пісня, о Боже.</b></p>

<p><em>І по чину стихи псалмів.</em></p>

<p>Хваліте його, ви – сонце й місяцю,* хваліте його, всі ясні зорі.</p>

<p>Хваліте його, ви – небеса небес,* і води, що над небесами,</p>

<p>Нехай вони ім'я Господнє хвалять,* бо він повелів, і створились.</p>

<p>Поставив їх на віки вічні* і дав закон, який не перейде.</p>

<p>Хваліте Господа з землі,* кити і всі морські безодні;</p>

<p>Вогонь і град, сніг і туман,* і буйний вітер, який виконує його слово;</p>

<p>Гори й усі пагорби,* садовина й усі кедри;</p>

<p>Звір дикий і скот усілякий,* гад і птах крилатий;</p>

<p>Царі землі й усі народи,* князі й усі земні судді;</p>

<p>Хлопці й дівчата,* старі разом з юнацтвом.</p>

<p>Нехай ім'я Господнє хвалять, високе бо ім'я його єдине.* Велич його понад землю й небо.</p>

<p>Він підняв ріг народу свого.* Хвала всім його святим, синам Ізраїля, народові, що йому близький.</p>

<p><em>Псалом 149</em></p>

<p>Співайте Господеві нову пісню,* а хвалу йому на зборі праведників.</p>

<p>Нехай Ізраїль своїм Творцем радіє,* нехай своїм царем сини Сіону веселяться.</p>

<p>Нехай хвалять ім'я його танком,* при бубні й при гарфі нехай йому співають.</p>

<p>Господь бо ласкавий до народу свого,* оздоблює перемогою покірних.</p>

<p>Нехай торжествують праведні у славі,* на своїх ложах нехай ликують.</p>

<p>Нехай хвала Божа буде на устах у них,* і двосічний меч у руці в них.</p>

<p>Щоб між народами вчинити відплату,* між племенами – покарання.</p>

<p>Щоб їх царів закути в кайдани,* а їхніх вельмож – у залізні окови.</p>

<p>Щоб суд написаний над ними вчинити.* Це слава всіх його преподобних.</p>

<p><em>Псалом 150</em></p>

<p>Хваліте Бога у святині його,* хваліте його у твердині сили його.</p>

<p><em>Тут переплітаються стихи псалма зі стихирами служби:</em></p>

<p><em>Стих:</em> Хваліте його за його подвиги великі,* хваліте його в його величі безмежній.</p>

<p><em>(глас 1, самогласний)</em> Засяяв світові Спаситель наш,* як світло від світла, з'явлений Бог.* Йому ми, люди, поклонімся.</p>

<p><em>Стих:</em> Хваліте його звуком рогу,* хваліте його на гарфі й на гуслах.</p>

<p>Як нам, слугам, Христе,* достойно звеличити тебе – Владику?* Ти бо всіх нас відновив водою.</p>

<p><em>Стих:</em> Хваліте його на бубні й танком,* хваліте його на струнах і сопілці.</p>

<p>Хрещений рукою слуги у Йордані,* ти, Спасе наш, освятив води i зцілив пристрасті світу.* Велике таїнство твого явління.* Господи, чоловіколюбче, - слава тобі!</p>

<p><em>Стих:</em> Хваліте його на дзвінких цимбалах, хваліте його на гучних цимбалах.* Усе, що живе, нехай хвалить Господа.</p>

<p>Правдиве світло з'явилося i всіх обдаровує просвiченням.* Христос, вищий понад усяку чистоту,* хреститься з нами i дає воді освячення,* з цим же й очищення для душ.* Виглядає це по земному, в дiйсностi ж воно вище від небес:* через купіль – спасіння, а через воду – Дух;* в погруженні здійснюється наш висхід до Бога.* Чудні діла твої, Господи, - слава тобі!</p>

<p><b>Слава: </b><em>(глас 6, самогласний)</em> Водами йорданськими ти огорнувся, Спасе,* що одягаєшся світлом, наче ризою,* і прихилив голову до Предтечі ти,* що небо долонею виміряв,* щоб відвернути світ від омани* і спасти його, як Чоловіколюбець.</p>

<p><b>І нині:</b><em> (глас 2, самогласний)</em> Сьогодні Христос прийшов на Йордан хреститися,* сьогодні Іван торкається голови Владики.* Небесні сили вжахнулися, побачивши преславне таїнство;* море виділо і побігло; Йордан узрів і повернувся.* Ми ж, просвітившись, викликуємо:* Слава явленому Богові,* що на землі став видимий і просвітив світ.</p>

<p><em>Велике славослов’я</em></p>

<p><em>Священик:</em> Слава Тобі, що світло нам показав.</p>

<p><em>Вірні:</em> Слава в вишніх Богу,* і на землі мир,* в людях благовоління.</p>

<p>Хвалимо Тебе, благословимо Тебе, кланяємось Тобі,* славимо Тебе, дякуємо Тобі заради великої Твоєї слави.</p>

<p>Господи, Царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>

<p>Господи, Боже, Агнче Божий, Сину Отця,* що береш гріхи світу, помилуй нас.</p>

<p>Ти, що береш гріхи світу,* прийми нашу молитву.</p>

<p>Ти, що сидиш по правиці Отця,* помилуй нас.</p>

<p>Ти бо один лише святий, Ти єдиний Господь, Ісус Христос,* на славу Бога Отця. Амінь.</p>

<p>Щодня буду Тебе благословити* і хвалити ім’я Твоє на віки вічні.</p>

<p>Сподоби, Господи, сьогодні* без гріха зберегтися нам.</p>

<p>Благословенний Ти, Господи, Боже отців наших,* і хвальне, і прославлене ім’я Твоє навіки. Амінь.</p>

<p>Нехай буде, Господи, милість Твоя на нас,* бо ми надіємось на Тебе.</p>

<p>Благословенний Ти, Господи,* навчи мене установ Твоїх.</p>

<p>Благословенний Ти, Владико,* врозуми мене установами Твоїми.</p>

<p>Благословенний Ти, Святий,* просвіти мене установами Твоїми.</p>

<p>Господи, Ти був нам пристановищем* по всі роди.</p>

<p>Молюсь: Господи, змилуйся надо мною,* вилікуй мою душу, бо гріх мій – перед Тобою.</p>

<p>Господи, до Тебе я прибігаю,* навчи мене творити Твою волю, бо Ти Бог мій.</p>

<p>Бо в Тебе є джерело життя,* у Твоїм світлі побачимо світло.</p>

<p>Добавляй ласку тим,* що визнають Тебе.</p>

<p>Святий Боже, святий кріпкий, святий безсмертний, помилуй нас <em>(3)</em>.</p>

<p>Слава Отцю, і Сину, і Святому Духові,* і нині, і повсякчас, і на віки вічні. Амінь.</p>

<p>Святий безсмертний, помилуй нас.</p>

<p>Святий Боже, святий кріпкий, святий безсмертний, помилуй нас.</p>

<p><em>Тропар: (глас 1)</em> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>

<p><em>Єктенія усильного благання</em></p>

<p><em>Диякон:</em> Поми́луй нас, Боже, по вели́кій ми́лості Твоїй, молимось Тобі, ви́слухай і поми́луй.</p>

<p><em>Вірні, на кожне прошення: </em>Господи, помилуй <em>(3).</em></p>

<p>Ще молимось за святішого вселенського Архиєрея <em>(ім'я)</em> Папу Ри́мського, і за блаженнішого Патріарха нашого <em>(ім'я)</em>, і за преосвященнішого Архиєпископа і Митрополита нашого Кир <em>(ім'я)</em>, боголюби́вого Єпи́скопа нашого Кир <em>(ім'я)</em> [і за всечесніших отців наших, Архимандри́та <em>(ім'я),</em> Ігумена<em>(ім'я)</em>], за тих, що служать і послужи́ли у святому храмі цьому [у святій оби́телі цій], і за отців наших духовних, і всю во Христі братію нашу.</p>

<p>Ще молимось за Богом бережений народ наш, правління і за все військо.</p>

<p>Ще молимось за предстоячих людей, що очікують від Тебе вели́кої і багатої ми́лости, за тих, що творять нам ми́лостиню, і за всіх православних християн.</p>

<p><em>Священик:</em> Бо милостивий і чоловіколюбець Бог єси, і Тобі славу возсилаємо, Отцю́, і Си́ну, і Святому Духові, ни́ні і повсякчас, і на віки вічні.</p>

<p><em>Вірні: </em>Амінь.</p>

<p><em>Прохальна єктенія</em></p>

<p><em>Диякон:</em> Сповнім ранішню молитву нашу Господеві.</p>

<p><em>Вірні: </em>Господи, помилуй.</p>

<p>Заступи́, спаси́, поми́луй і охорони́ нас, Боже, Твоєю благодаттю.</p>

<p><em>Вірні: </em>Господи, помилуй.</p>

<p>Ранку всього звершеного, святого, мирного й безгрішного у Господа просім.</p>

<p><em>Вірні, на кожне прошення: </em>Подай, Господи.</p>

<p>Ангела миру, вірного наставника, хоронителя душ і тілес наших у Господа просім.</p>

<p>Прощення й відпущення гріхів і прогрішень наших у Господа просім.</p>

<p>Доброго й пожиточного душам нашим і миру для світу у Господа просім.</p>

<p>Осталий час життя нашого в мирі й покаянні скінчити у Господа просім.</p>

<p>Християнської кончини життя нашого, безболісної, бездоганної, мирної, і доброго одвіту на страшнім судищі Христовім просім.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>

<p><em>Вірні: </em>Тобі, Господи.</p>

<p><em>Священик:</em> Бо Ти єси Бог милості, щедрот і чоловіколюбія, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Священик:</em> Мир всім.</p>

<p><em>Вірні: </em>І духові твоєму.</p>

<p><em>Диякон:</em> Голови ваші Господеві приклоніть.</p>

<p><em>Вірні: </em>Тобі, Господи.</p>

<p><em>Священик мовить молитву: </em>Господи святий, ти на висоті живеш і всевидючим оком твоїм споглядаєш на всяке створіння! Перед тобою схилили ми гóлови, душі й тіла, і молимося до тебе, Святий святих: Простягни руку твою невидиму від святого житла твого і благослови всіх нас; а якщо ми де в чому згрішили добровільно чи недобровíльно, як добрий і чоловіколюбний Бог, прости і даруй нам земні й небесні добра твої.</p>

<p><em>Виголос:</em> Бо до Тебе належить милувати і спасати нас, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><em>Вірні: </em>Амінь.</p>

<p><em>Відпуст</em></p>

<p><em>Диякон:</em> Премудрість.</p>

<p><em>Вірні:</em> Благослови.</p>

<p><em>Священик:</em> Благословенний Христос, Бог наш, завжди, ни́ні і повсякчас, і на віки вічні.</p>

<p><em>Вірні:</em> Амінь. Утверди, Боже, святу православну віру на віки вічні.</p>

<p><em>Священик:</em> Пресвята Богородице, спаси нас.</p>

<p><em>Вірні: </em>Чеснішу від херуви́мів і незрівнянно славнішу від серафи́мів, що без зотління Бога Слово породи́ла, сущу Богородицю, тебе величаємо.</p>

<p><em>Священик: </em>Слава Тобі, Христе Боже, уповання наше, слава Тобі.</p>

<p><em>Вірні: </em>Слава Отцю, і Сину, і Святому Духові, і нині, і повсякчас, і на віки вічні. Амінь. Господи, поми́луй (3). Благослови́.</p>

<p><em>Священик:</em> Христос, істинний Бог наш, що в Йордані хреститися зволив вiд Івана спасіння нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><em>Вірні: </em>Амінь.</p>

