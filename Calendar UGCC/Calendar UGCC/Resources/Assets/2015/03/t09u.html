<p>Тиждень 2-ий Великого посту.</p>

<p>Св. влкмч. Теодора Тирона.</p>

<h2 align="center" ><b>УТРЕНЯ</b></h2>

<p><i>Священник в епітрахилі перед св. дверми виголошує</i>: Слава святій, одноістотній, животворній і нероздільній Тройці, завжди, нині і повсякчас, і на віки вічні.</p>

<p><i>Вірні:</i> Амінь.</p>

<p>Слава во вишніх Богу, і на землі мир,* в людях благовоління (<i>3 р</i>.).</p>

<p>Господи, губи мої відкрий,* і уста мої сповістять хвалу твою (<i>2 р</i>.).</p>

<h3 align="center" ><b>Шестипсалм'я</b></h3>

<p><b>Псалом 3 (<i>У понеділок</i>)</b></p>

<p>О Господи, як багато моїх ворогів,* багато їх повстало проти мене.</p>

<p>Багато тих, що мені кажуть:* «Нема йому спасіння в Бозі».</p>

<p>Але ти, Господи, щит мій навколо мене,* ти моя слава, підносиш голову мою вгору.</p>

<p>Я голосно візвав до Господа,* і він вислухав мене з гори святої своєї.</p>

<p>Я ліг собі й заснув, і пробудився,* бо Господь мене зберігає.</p>

<p>Я не боюся безлічі людей,* що навколо мене обсіли.</p>

<p>Воскресни, Господи, спаси мене, мій Боже!* По щелепах вдарив ти всіх ворогів моїх, розторощив зуби злих.</p>

<p>У Господа спасіння,* і на твій народ – благословення твоє.</p>

<p><b>Псалом 37 (<i>У вівторок</i>)</b></p>

<p>О Господи, не докоряй мені в твоїм гніві,* і не карай мене в твоїм обуренні.</p>

<p>Бо твої стріли мене прошили,* і рука твоя спустилася на мене.</p>

<p>Нема здорового нічого на моїм тілі з-за гніву твого;* немає цілого нічого в моїх костях із-за гріху мого.</p>

<p>Бо мої провини голову мою перевищили,* немов важкий тягар, що тяжить над мою силу.</p>

<p>Смердять, загнивши, мої рани,* задля мого нерозуму.</p>

<p>Принижений, зігнувсь я вельми,* повсякденно сумний ходжу я.</p>

<p>Бо нутро моє повне жару,* і здорового нема нічого на моїм тілі.</p>

<p>Зомлів я, розбитий понад міру,* і скиглю від стогону серця мого.</p>

<p>О Господи, перед тобою все моє бажання,* і стогін мій від тебе не скритий.</p>

<p>Серце моє розколотилось, сила мене полишила,* і навіть очей моїх світло, – і того вже нема в мене.</p>

<p>Друзі мої та приятелі далекі від моєї рани,* і родичі мої стоять оподаль.</p>

<p>І ті, що на моє життя зазіхають, тенета наставляють,* і ті, що бажають мені нещастя, говорять про погибель, увесь час міркують лукаве.</p>

<p>Я, немов глухий, не чую,* і як німий, що уст своїх не відкриває.</p>

<p>Я став, немов людина, що не чує,* в устах якої одвіту немає.</p>

<p>На тебе бо, о Господи, я уповаю,* ти вислухаєш мене, Господи, мій Боже.</p>

<p>Кажу бо: Нехай не втішаються наді мною, як захитається моя нога,* нехай не несуться проти мене.</p>

<p>Я бо ось-ось уже маю впасти,* і біль мій передо мною завжди.</p>

<p>Я бо провину мою визнаю,* і гріхом моїм журюся.</p>

<p>А ті, що без причини зо мною ворогують, ростуть на силі,* чимало тих, що мене безпідставно ненавидять.</p>

<p>І ті, що злом оддячують за добро,* вони проти мене, бо я про добро дбаю.</p>

<p>Не покидай мене, о Господи,* не віддаляйся від мене, мій Боже.</p>

<p>Поспіши мені на допомогу,* Господи, моє спасіння.</p>

<p><b>Псалом 62 (<i>У середу</i>)</b></p>

<p>Боже, ти Бог мій!* Тебе шукаю пильно.</p>

<p>Тебе душа моя прагне,* тебе бажає тіло моє в землі сухій, спраглій і безводній.</p>

<p>Отак і я у святині тебе виглядаю:* побачити силу твою й твою славу.</p>

<p>Бо твоя милість ліпша від життя,* уста мої славитимуть тебе.</p>

<p>Отак буду тебе хвалити поки життя мого,* у твоїм імені здійматиму мої руки.</p>

<p>Душа моя насититься, немов туком та оливою,* уста мої веселим голосом хвалитимуть тебе.</p>

<p>Коли згадаю на моїй постелі тебе,* під час нічних чувань розмишлятиму про тебе.</p>

<p>Бо ти прийшов мені на допомогу,* і в тіні крил твоїх я ликуватиму.</p>

<p>Душа моя до тебе лине,* мене підтримує твоя правиця.</p>

<p>Ті ж, які чигають на мою душу,* зійдуть у безодні підземні.</p>

<p>Їх віддадуть мечеві на поталу,* вони шакалів здобиччю стануть.</p>

<p>А цар возвеселиться в Бозі, хвалитиметься кожен, хто ним клянеться,* уста бо тих, що неправду кажуть, будуть закриті.</p>

<p>Слава Отцю, і Сину, і Святому Духові, і нині і повсякчас, і на віки віків. Амінь.</p>

<p>Алилуя, алилуя, алилуя, слава Тобі, Боже. <i>Тричі, без поклонів</i>. </p>

<p>Господи, помилуй. <i>Тричі</i>. Слава, і нині:</p>

<p><b> Псалом 87 (<i>У четвер</i>) </b></p>

<p>Господи, Боже мого спасіння,* я вдень кличу, і вночі перед тобою скаржусь.</p>

<p>Нехай прийде перед твоє обличчя моя молитва!* Прихили своє вухо до мого благання.</p>

<p>Душа бо моя наситилася горем,* і життя моє наблизилося до шеолу.</p>

<p>Мене залічено до тих, що сходять у яму.* Я став як чоловік, що допомоги не має.</p>

<p>Поміж мерцями моє ложе, немов убиті, що лежать у могилі,* що їх не згадуєш уже більше, що їх відтято від руки твоєї.</p>

<p>Поклав ти мене в глибоку яму,* у темряву та безодню.</p>

<p>Тяжить на мені твій гнів,* і всіма хвилями твоїми гнітиш мене.</p>

<p>Ти віддалив від мене моїх друзів,* зробив мене для них осоружним, мене замкнули, і я не можу вийти.</p>

<p>Очі мої знемоглися від печалі;* до тебе, Господи, щодня взиваю, до тебе простягаю мої руки.</p>

<p>Хіба для мертвих робиш чуда?* Хіба то тіні встануть, щоб тебе хвалити?</p>

<p>Хіба звіщатимуть у могилі твою милість,* у пропасті глибокій − твою вірність?</p>

<p>Хіба чуда твої в темряві будуть відомі,* і твоя ласка в землі забуття?</p>

<p>Ось чому, Господи, до тебе я взиваю,* і моя молитва вранці йде тобі назустріч.</p>

<p>Чому, Господи, відкинув ти мою душу,* чому ховаєш своє обличчя від мене?</p>

<p>Я безталанний і конаю змалку,* я перебув страх твій − і умліваю.</p>

<p>Твій палкий гнів пронісся наді мною,* твої страхіття мене погубили.</p>

<p>Увесь час вони оточують мене, мов води,* усі разом мене обступили.</p>

<p>Ти віддалив від мене товариша і друга,* а із знайомих у мене тільки темінь.</p>

<p><b>Псалом 102 (<i>У п'ятницю</i>)</b></p>

<p>Благослови, душе моя, Господа,* і все нутро моє − його святе ім'я.</p>

<p>Благослови, душе моя, Господа,* і не забувай усіх добродійств його ніколи.</p>

<p>Він прощає всі твої провини,* зціляє всі твої недуги.</p>

<p>Він визволяє життя твоє від ями,* вінчає тебе ласкою і милосердям.</p>

<p>Він насичує твій похилий вік добром,* і оновляється, як орел, твоя юність.</p>

<p>Господь творить правосуддя,* і суд усім прибитим. Він показав Мойсееві свої дороги,* синам Ізраїля діла свої.</p>

<p>Милосердний Господь і добрий,* повільний до гніву й вельми милостивий.</p>

<p>Не буде вічно він обурюватися,* і не буде гніватись повіки.</p>

<p>Не за гріхами нашими учинив він із нами,* і не за провинами нашими відплатив він нам.</p>

<p>Бо як високо небо над землею,* така велика його милість над тими, що його бояться.</p>

<p>Він знає з чого ми зліплені,* він пам'ятає, що ми порох.</p>

<p>Чоловік бо – дні його, немов билина,* квітне, і мов квітка в полі.</p>

<p>Потягне над ним вітер, і його немає,* і місце, де він був, його не впізнає вже більше.</p>

<p>Милість же Господня від віку й до віку* над тими, що його бояться.</p>

<p>І справедливість його над дітьми дітей тих,* що бережуть його союз і про заповіді його пам’ятають, щоб їх виконувати.</p>

<p>Господь на небі утвердив престол свій,* і царство його всім володіє.</p>

<p>Благословіте Господа, всі ангели його,* могутні силою, ви, що виконуєте його слово, – покірні голосові його слова.</p>

<p>Благословіте Господа, всі його небесні сили,* слуги його, що чините його волю.</p>

<p>Благословіте Господа, усі його твори, по всіх місцях його правління.* Благослови, душе моя, Господа!</p>

<p><b>Псалом 142 (<i>У суботу й неділю</i>)</b></p>

<p>О Господи, почуй мою молитву,* у твоїй вірності нахили вухо своє до мольби моєї; вислухай мене в твоїй правді.</p>

<p>І не входь у суд із твоїм слугою,* бо ніхто з живих не виправдається перед тобою.</p>

<p>Бо мою душу гонить ворог, життя моє топче в Землю,* він оселює мене в пітьмі, як давно померлих.</p>

<p>Дух мій тривожиться в мені* і серце моє жахається в мені всередині.</p>

<p>Я згадую дні давні,* роздумую над усіма вчинками твоїми і над ділами рук твоїх міркую.</p>

<p>До тебе простягаю мої руки;* моя душа, мов спрагла земля, тебе жадає.</p>

<p>Вислухай мене скоро, Господи, бо знемагає дух мій.* Не крий твого обличчя від мене, щоб я не став, як ті, що сходять у яму.</p>

<p>Дай мені вранці відчути твою милість, бо я на тебе покладаюсь.* Вкажи мені дорогу, якою слід мені ходити, бо до тебе я підношу мою душу.</p>

<p>Спаси мене, Господи, від ворогів моїх* – бо до тебе прибігаю.</p>

<p>Навчи мене творити твою волю, бо ти Бог мій.* Нехай твій добрий дух веде мене по рівній землі.</p>

<p>Живи мене, о Господи, імени твого ради,* у справедливості твоїй виведи з скорботи мою душу.</p>

<p>І в гніві твоєму знищ моїх супротивників.* І вигуби всіх гнобителів душі моєї, бо я твій слуга.</p>

<p><b>Слава</b> Отцю, і Сину, і Святому Духові: </p>

<p><b>І нині</b> і повсякчас, і на віки вічні. Амінь. Алилуя, алилуя, алилуя: Слава тобі, Боже! (<i>3 р</i>.).</p>

<h3 align="center" ><b>Утренні молитви</b></h3>

<p><i>Під час рецитування псалмів, священик читає потиху перед св. дверми оці молитви:</i></p>

<p>1. Дякуємо тобі, Господи, Боже наш, що підняв нас із постелі нашої і вклав в уста наші слово хвали, щоб поклонятися і призивати ім'я твоє святе. Ми умоляємо твоє милосердя, яке ти завжди виявляв у нашому житті. Пошли поміч свою людям, що стоять перед лицем святої слави твоєї і дожидають від тебе багатої милости; і дай нам, що зо страхом і любов'ю завжди тобі служимо, хвалити несказанну твою доброту. Бо тобі належить усяка слава, честь і покління: Отцю, і Сину, і Святому Духові, нині і повсякчас, і на віки вічні. Амінь.</p>

<p>2. Від ночі лине дух наш до тебе, Боже, бо світлом є повеління твої на землі. Навчи нас у страсі твоєму виконувати правду й добро, бо тебе славимо як правдивого Бога нашого. Прихили вухо своє і вислухай нас, і пом'яни, Господи, тих, що є та що моляться з нами, всіх по імені, і спаси їх силою твоєю. Благослови людей твоїх і освяти спадкоємство твоє: мир світові твоєму даруй, церквам твоїм, священикам, владі, і всім людям. Хай благословиться і прославляється всечесне і величне ім'я твоє, Отця, і Сина, і Святого Духа, нині і повсякчас, і на віки вічні. Амінь.</p>

<p>3. Від ночі лине дух наш до тебе, Боже, бо світлом є повеління твої. Навчи нас, Боже, правди твоєї, заповідей твоїх і виправдань твоїх. Просвіти наші духовні очі, щоб ми не заснули в гріхах на смерть. Віджени всяку мряку від сердець наших, даруй нам сонце правди і охорони життя наше знаменням і печаттю Святого твого Духа. Направ стопи наші на шлях мирний, дай нам бачити ранішній день у радості, щоб ми тобі засилали ранішні молитви, бо твоє є володіння і твоє є царство і сила, і слава Отця, і Сина, і Святого Духа, нині і повсякчас, і на віки вічні. Амінь.</p>

<p>4. Владико, Боже святий і неосяжний, що казав із темряви світлові засіяти, що заспокоїв нас у нічному сні й підвів до величання і моління твоєї доброти! Ти, що даєш себе умолити задля свого милосердя, прийми і нині нас, що поклоняємося тобі й по силі дякуємо тобі; і даруй нам те, чого просимо задля спасіння. Вчини нас синами світла і дня та спадкоємцями вічних твоїх дібр. Пом'яни, Господи, за багатством ласк твоїх усіх людей, що є і моляться з нами, і всю братію нашу на землі й на морі, і на всякому місці володіння твого, що потребують твоєї любови й помочі. Усім вияви велику твою милість, щоб спасенні, як душею так і тілом, завжди перебували й відважно славили чудне й благословенне ім'я твоє, бо ти Бог милости і ласк, і любови, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>

<p>5. Скарбе добра, джерело невисихаюче, Отче святий, чудотворче всесильний і вседержителю! Усі тобі поклоняємося і тобі молимося та твої милості і твої ласки призиваємо на поміч і на заступництво нашій смиренності. Пом'яни, Господи, слуг твоїх, прийми від усіх нас ранішні моління, як кадило перед тобою; ні одного з нас не вчини нездатним, але всіх нас зберігай ласками твоїми. Пом'яни, Господи, тих, що чувають і співають на славу твою і єдинородного твого Сина і Бога нашого, і Святого твого Духа. Будь їм помічником і заступником; прийми їх молитви на наднебесний і духовний твій жертовник, бо ти Бог наш, і Тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>

<p>6. Дякуємо тобі, Господи, Боже спасіння нашого, бо ти все робиш для добра життя нашого, щоб ми завжди на тебе споглядали, Спасителю й Доброчинцю душ наших. Бо ти дав спокій нам у час минулої ночі й підвів нас, щоб ми поклонялися величному імені твоєму. Тому молимо тебе, Господи: Дай нам ласку й силу, щоб ми стали гідними співати тобі розумно й молитися безупинно та в страсі і тремтінні над нашим спасінням працювали, при заступництві Христа твого. Пом'яни, Господи, і тих, що вночі до тебе кличуть. Вислухай їх і помилуй, і круши під ноги їх невидимих і войовничих ворогів. Бо ти Цар миру і Спас душ наших, і тобі славу віддаємо: Отцю і Сину, і Святому Духові, нині і повсякчас, і на віки вічні. Амінь.</p>

<p>7. Боже й Отче Господа нашого Ісуса Христа! Ти підніс нас з постелі нашої і зібрав на годину молитви. Дай нам ласку відкрити уста наші і прийми наші подяки, що в наших силах, і навчи нас установ твоїх. Бо молитися як слід не вміємо, якщо ти, Господи, святим твоїм Духом не навчиш нас. Тому молимося тобі: Даруй і прости, якщо ми згрішили аж дотеперішньої години словом або ділом, або думкою, добровільно або недобровільно. Бо коли на провини будеш дивитися, Господи, Господи, то хто встоїться, бо в тебе є прощення. Ти один святий, допоміжник сильний, захисник життя нашого, і тебе ми завжди оспівуватимемо. Нехай буде сила Царства твого завжди благословенна і вельми прославлювана: Отця, і Сина, і Святого Духа, нині і повсякчас, і на віки вічні. Амінь.</p>

<p>8. Господи, Боже наш, що сонну неміч забрав від нас і покликав нас візванням святим, щоб і вночі підносити руки наші і прославляти тебе за справедливі твої присуди. Прийми благання наші, моління, визнавання, нічні служби і даруй нам, Боже, віру бездоганну, надію впевнену, любов нелицемірну. Благослови наші входи й виходи, вчинки, слова, діла й думки; і дай нам дочекатися початку дня, нам, що хвалять й оспівують, і благословлять добрість твоєї несказанної сили, щоб було благословенне твоє пресвяте ім'я і прославлене твоє царство: Отця, і Сина, і Святого Духа, нині і повсякчас, і на віки вічні. Амінь.</p>

<p>9. Господи, Боже наш! Ти за покаяння дарував людям відпущення, нам же, як образ пізнання і визнання гріхів, показав покаяння і прощення пророка Давида. Тож, Владико, помилуй з великої милости твоєї нас, що в чимало великих гріхів впали, і по багатстві ласк твоїх очисти беззаконня наші, бо перед тобою згрішили ми, Господи, що невідомі й таємні речі серця людського знаєш, і єдиний ти маєш владу прощати гріхи. Серце ж чисте вчини в нас і Духом владичним утверди нас, і радість спасіння твого яви нам. Не відкинь нас від лиця твого, але дозволь, як Добрий і Чоловіколюбець, аж до останнього нашого віддиху появляти тобі жертву справедливости й приноси на святих твоїх жертовниках, милістю і ласками і чоловіколюб'ям єдинородного Сина твого, з яким ти є благословенний з пресвятим, добрим і животворним твоїм Духом, нині й повсякчас, і на віки вічні. Амінь.</p>

<p>10. Боже, Боже наш! Ти сотворив розумні й духовні сили своєю волею. Тебе просимо й тобі молимося: Прийми наші посильні величання з усіма твоїми творіннями і збагати щедрими даруваннями твоєї ласки. Бо перед тобою згинається всяке коліно: на небі, на землі й під землею, і все, що живе, і все створіння оспівує неосяжну твою славу, бо ти Бог правдивий і вельми милостивий. Тебе бо хвалять усі небесні сили, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>

<p>11. Хвалимо, співаємо, благословимо і дякуємо тобі, Боже батьків наших, бо ти забрав тінь нічну і явив нам знову світло денне. Молимо твою добрість: Милостивий будь для нас грішних і прийми молитву нашу задля великої твоєї ласкавости, бо ми прибігаємо до тебе, милостивого і всемогутнього Бога. Ти, що засвітив у серцях наших правдиве сонце справедливости твоєї! Просвіти розум наш і почування всі зберігай, щоб, як у день, ходили ми пристойно шляхом заповідей твоїх і дійшли до життя вічного, і стали гідними насолоджуватися недоступним твоїм світлом. Бо в тебе є джерело життя, ти Бог наш і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>

<p><i>Після псалмів священик вертається до святилища і стає перед престолом, а диякон виходить перед св. двері й виголошує єктенію. Якщо нема диякона, священик сам виголошує єктенію перед св. дверми.</i></p>

<h3 align="center" ><b>Мирна єктенія</b></h3>

<p>В мирі Господеві помолімся.</p>

<p><i>Вірні:</i> Господи, помилуй <i>(за кожним разом)</i>.</p>

<p>За мир з висот і спасіння душ наших, Господеві помолімся.</p>

<p>За мир всього світу, добрий стан святих Божих Церков і з'єднання всіх, Господеві помолімся.</p>

<p>За святий храм цей і тих, що з вірою, побожністю і страхом Божим входять до нього, Господеві помолімся.</p>

<p>За святішого вселенського Архиєрея нашого <i>(ім'я)</i>, Папу Римського, Господеві помолімся.</p>

<p>За блаженнішого верховного Архиєпископа нашого Кир <i>(ім'я)</i>, і за преосвященнішого Митрополита нашого Кир <i>(ім'я)</i>, і за боголюбивого Єпископа нашого Кир <i>(ім'я)</i>, чесне пресвітерство, у Христі дияконство, за ввесь причет і людей, Господеві помолімся.</p>

<p>За Богом бережений народ наш, за правління і все військо, Господеві помолімся.</p>

<p>За місто це (<i>або</i> за село це, <i>або</i> за святу обитель цю), і за кожне місто, країну і за тих, що вірою живуть у них, Господеві помолімся.</p>

<p>За добре поліття, за врожай плодів земних і часи мирні, Господеві помолімся.</p>

<p>За тих, що плавають, подорожують, за недужих, страждаючих, полонених і за спасіння їх, Господеві помолімся.</p>

<p>Щоб визволитися нам від усякої скорби, гніву і нужди, Господеві помолімся.</p>

<p>Заступи, спаси, помилуй і охорони нас, Боже, твоєю благодаттю.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один і одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик:</i> Бо тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Після єктенії вірні співають </i></p>

<h3 align="center" ><b><i>Бог Господь...</i></b><i> (Пс. 117) на глас 4.</i></h3>

<p><i>Під час співання</i> Бог – Господь <i>диякон мовить стихи і, після малого поклону, повертається південними дверми у святилище.</i></p>

<p>Бог – Господь, і явився нам; благословен, хто йде в ім'я Господнє.</p>

<p><i>Стих:</i> Прославляйте Господа, бо він добрий, бо милість його вічна.</p>

<p><i>Стих:</i> Вони навколо обступили мене, але я ім'ям Господнім переможу їх.</p>

<p><i>Стих:</i> Я не вмру, а житиму і розказуватиму про діла Господні!</p>

<p><i>Стих:</i> Камінь, яким знехтували будівничі, став головним на розі. Від Господа це сталось, і дивне воно в очах наших.</p>

<p><i>Тропар, глас 4:</i> Із землі засяяла голова Предтечі,* випускаючи проміння нетлінности і даючи здоров'я вірним.* З висот вона збирає безліч ангелів,* на низах же скликає людський рід,* щоб одноголосно віддати славу Христу Богові.</p>

<p><b>Слава і нині</b>: Таємниця споконвіку закрита й ангелам незнана:* через тебе, Богородице, Бог землянам появився,* прийнявши в незлитній сполуці тіло* і витерпівши задля нас добровільно хрест;* ним він воскресив первоствореного* і спас від смерти душі наші.<b></b></p>

<p><i>По тропарях співаємо сідальні. </i></p>

<h3 align="center" ><b><i>Після першого стихослов'я</i></b></h3>

<p><i>Диякон або священик:</i> Ще і ще в мирі Господеві помолімся.</p>

<p><i>Вірні:</i> Господи, помилуй.</p>

<p>Заступи, спаси, помилуй і охорони нас, Боже, твоєю благодаттю.</p>

<p><i>Вірні:</i> Господи, помилуй.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик: </i>Бо Твоя влада і Твоє єсть царство і сила, і слава Отця, і Сина, і Святого Духа ...</p>

<p>(г.4) Як божественний скарб, схований у землі, Христос відкрив главу твою нам, пророче і Предтече; всі, зійшовшись на це знайдення, піснями богогласними оспіваймо Спаса, Який спасає наше життя молитвами твоїми.</p>

<p><b>Слава: і нині.</b> Оспівуємо Тебе, Богоневісто, Мати Христа Бога, прославляючи Твоє незбагненне Різдво, Яким ми визволилися від омани диявола і всякої біди, Богородице Владичице, і з вірою взиваємо: помилуй паству Твою, єдина Всехвальна.</p>

<h3 align="center" ><b><i>Після другого стихослов'я</i></b></h3>

<p><i>Диякон або священик:</i> Ще і ще в мирі Господеві помолімся.</p>

<p><i>Вірні:</i> Господи, помилуй.</p>

<p>Заступи, спаси, помилуй і охорони нас, Боже, твоєю благодаттю.</p>

<p><i>Вірні:</i> Господи, помилуй.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик: </i>Бо благий і Чоловіколюбець Бог єси і Тобі славу возсилаємо Отцю, і Сину, і Святому Духові ...</p>

<p><i>(г. 4):</i> Вийшовши преславно, як золото із руди, із надр земних, священна твоя глава збагатила всі помисли вірних божественним розумінням, — нині покайтеся, — взиваючи. Їй же, поклоняючись, Предтече, Христа великим гласом з вірою славимо.</p>

<p><b>Слава: і нині.</b> Ніколи не вмовкнемо, Богородице, від душі подячно оспівуючи Твої милості, Владичице, раби Твої, взиваючи і промовляючи: Пресвята Діво, попередь і визволи від ворогів видимих і невидимих, і від усякої погрози, Ти бо єси наша Заступниця.</p>

<h3 align="center" ><b>Полієлей</b></h3>

<p>Хваліте ім'я Господнє, хваліте, слуги Господні Алилуя (<i>3 р.</i>).</p>

<p>Ви, що стоїте у храмі Господнім, у дворах дому Бога нашого. Алилуя (<i>3 р.</i>).</p>

<p>Господи, ім'я твоє повіки, і пам'ять твоя, о Господи, від роду й до роду. Алилуя (<i>3 р.</i>).</p>

<p>Благословенний Господь із Сіону, що перебуває в Єрусалимі. Алилуя (<i>3 р.</i>).</p>

<p>Хваліте Господа, бо він добрий, – алилуя – бо милість його вічна. Алилуя (<i>3 р.</i>).</p>

<p>Розстелив землю над водами, – алилуя – бо милість його вічна. Алилуя (<i>3 р.</i>).</p>

<p>І визволив від наших гнобителів, – алилуя – бо милість його вічна. Алилуя (<i>3 р.</i>).</p>

<p>Прославляйте Бога небесного, – алилуя – бо милість його вічна. Алилуя (<i>3 р.</i>).</p>

<p>Після Полієлею співаємо </p>

<p><b>Величання:</b></p>

<p>Величаємо тебе, Христителю Спасів, Іване,* і спогадуємо твоєї святої* голови віднайдення.</p>

<p><i>Стих</i>: Ось я полинув далеко й осівся в пустині.</p>

<p><i>Стих</i>: Правди твоєї не заховав я в моїм серці.</p>

<p><i>Стих</i>: Я розповів про твою вірність і твоє спасіння.</p>

<p><b>Слава і нині</b>:</p>

<p>Алилуя, алилуя, алилуя: Слава тобі, Боже! (<i>3 р</i>.).</p>

<p><i>Диякон:</i> Ще і ще в мирі Господеві помолімся.</p>

<p><i>Вірні:</i> Господи, помилуй.</p>

<p>Заступи, спаси, помилуй і охорони нас, Боже, твоєю благодаттю.</p>

<p><i>Вірні:</i> Тобі, Господи.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Священик: </i>Бо благословилося і прославилося ім’я Твоє Отця, і Сина, і Святого Духа …</p>

<p><i>(г. 8): </i>Хрестителева глава переховувалася, як бісер, у землі вологій і, як світильник богосвітлий прикрашена, осяває чудесами весь світ; як ранок, прекрасно засяяв перед Сонцем Предтеча, і невечірнім світлом знову взиває до нас: ось, Агнець Божий.</p>

<p>Слава: і нині, <i>богородичний. </i>Дякуємо Тобі завжди, Богородице, і величаємо, Чиста, і поклоняємося, оспівуючи Різдво Твоє, Благодатна, безперестанно взиваючи: спаси нас, Діво всемилостива, як блага́, і вирви із страшних тенет демонів під час випробування, щоб ми не осоромилися, раби Твої.</p>

<p>Степенна пісня Антифон 1 (глас 4)</p>

<p>Від юности моєї вельми воюють зі мною пристрасті,* але ти сам, Спасе мій, захорони мене і спаси.</p>

<p>Ненависники Сіону, ви будете засоромлені Господом,* бо як трава від вогню всохнете.</p>

<p><b>Слава і нині:</b> Кожна душа живиться Святим Духом і чистотою пишається,* і таїнственно просвітлюється єдністю Святої Тройці.</p>

<h3 align="center" ><b>Євангеліє</b></h3>

<p><i>По степенній відчиняються святі двері, а диякон підходить до св. дверей і, дивлячись на людей, виголошує:</i> Будьмо уважні.</p>

<p><i>Священик:</i> Мир всім.</p>

<p><i>Диякон:</i> Премудрість. Будьмо уважні.</p>

<h3 align="center" ><b>Прокімен </b>(<i>г. 4</i>):</h3>

<p>Там вирощу ріг Давида, приготую світильник помазанику Моєму.</p>

<p><i>Стих:</i> Пом’яни, Господи, Давида, і всю лагідність його.</p>

<p><i>Диякон:</i> Господеві помолімся.</p>

<p><i>Вірні:</i> Господи, помилуй.</p>

<p><i>Священик:</i> Бо ти святий єси, Боже наш, і в святині перебуваєш, і ми тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь. </p>

<p><i>Диякон кадить св. трапезу від чотирьох боків та все інше, за звичаєм.</i> <i>Вірні на голос прокімена</i>: Усе, що живе, нехай хвалить Господа.</p>

<p><i>Стих</i>: Хваліте Бога у святині його. </p>

<p><i>Стих</i>: Хваліте його у твердині сили його.</p>

<p><i>Священик бере Євангелію, виходить перед св. двері, стає на незначній відстані перед ними на солеї, кладе Євангелію на аналой і читає її, обернений до людей. Диякон:</i> І щоб удостоїтися нам вислухати святого Євангелія, Господа Бога молім.</p>

<p><i>Вірні:</i> Господи, помилуй (<i>3 р</i>.).</p>

<p><i>Диякон:</i> Премудрість, прості, вислухаймо святого Євангелія.</p>

<p><i>Священик:</i> Мир всім!</p>

<p><i>Вірні:</i> І духові твоєму.</p>

<p><i>Священик:</i> Від Луки святого Євангелія читання.</p>

<p><i>Вірні:</i> Слава тобі, Господи, слава тобі.</p>

<p><i>Диякон:</i> Будьмо уважні.</p>

<p><i>Священик сам читає Євангеліє:</i> (<i>Лк 7:17-30</i>)</p>

<p><i>По прочитанні священик цілує згорнену книгу і несе її на середину храму, де кладе на тетрапод, а сам вертається святими дверми у святилище і, зачинивши святі двері, священик скидає з себе фелон.</i></p>

<p><i>Вірні співають </i></p>

<h3 align="center" ><b>Псалом 50</b></h3>

<p>Помилуй мене, Боже, з великої милости твоєї,* і багатством щедрот твоїх очисти мене з беззаконня мого.</p>

<p>Обмий мене повнотою з беззаконня мого,* і від гріха мого очисти мене.</p>

<p>Бо беззаконня моє я знаю,* і гріх мій є завжди передо мною.</p>

<p>Проти тебе єдиного я згрішив* і перед тобою зло вчинив;</p>

<p>То й правий ти в словах твоїх* і переможеш, коли будеш судити.</p>

<p>Це бо в беззаконнях я зачатий,* і в гріхах породила мене мати моя.</p>

<p>Це бо істину полюбив єси,* невідоме й таємне мудрости своєї явив ти мені.</p>

<p>Окропи мене іссопом, і очищуся,* обмий мене, і стану біліший від снігу.</p>

<p>Дай мені відчути радість і веселість,* зрадіють кості сокрушені.</p>

<p>Відверни лице твоє від гріхів моїх,* і всі беззаконня мої очисти.</p>

<p>Серце чисте створи в мені, Боже,* і духа правого обнови в нутрі моєму.</p>

<p>Не відкинь мене від лиця твого,* і Духа твого Святого не відійми від мене.</p>

<p>Поверни мені радість спасіння твого,* і духом владичним утверди мене.</p>

<p>Вкажу беззаконним дороги твої,* і нечестиві до тебе навернуться.</p>

<p>Визволь мене від вини крови, Боже, Боже спасіння мого,* і язик мій радісно прославить справедливість твою.</p>

<p>Господи, губи мої відкрий,* і уста мої сповістять хвалу твою.</p>

<p>Бо якби ти жертви захотів, дав би я,* та всепалення не миле тобі.</p>

<p>Жертва Богові – дух сокрушений,* серцем сокрушеним і смиренним Бог не погордить.</p>

<p>Ущаслив, Господи, благоволінням твоїм Сіон,* і нехай відбудуються стіни єрусалимські.</p>

<p>Тоді вподобаєш собі жертву правди, приношення і всепалення;* тоді покладуть на вівтар твій тельців.</p>

<p><b>Слава</b> (<i>г. 6</i>): Молитвами святих апостолів,* Милостивий, очисти* безліч гріхів наших.</p>

<p><b>І нині</b>: Ради молитов пречистої Богородиці,* Милостивий, очисти* безліч гріхів наших.</p>

<p><i>Стих</i>: Помилуй мене, Боже, з великої милости твоєї,* і багатством щедрот твоїх очисти мене з беззаконня мого.</p>

<p><i>(г. 6):</i> Та, що колись на полумиску, Іродову беззаконну нечистоту викрила, покаяння ж усім вірним проповідувала; чесна глава Хрестителя Христового від земних скарбів явилася і тепер лежить перед тими, хто з вірою приходить до неї, і доторкається зі страхом, і з любов’ю душевною поклоняється; дарує вона відпущення гріхів, на прохання подає потрібне і велику милість.</p>

<p><i>Після стихири диякон на своєму звичайному місці виголошує: </i></p>

<h3 align="center" ><b><i>Єктенія</i></b></h3>

<p>Спаси, Боже, людей твоїх, і благослови спадкоємство твоє; навідайся до світу твого ласкою своєю і милосердям.* Підійми знамено християн і пошли нам твоє, багате милосердя – молитвами пречистої Владичиці нашої Богородиці і Вседіви Марії;* силою чесного і животворного Хреста;* заступництвом святих небесних сил безтілесних;* святого і славного пророка, предтечі і христителя Івана;* святих, славних і всехвальних Апостолів;* святих отців наших і вселенських великих учителів і святителів: Василія Великого, Григорія Богослова й Івана Золотоустого, Атанасія і Кирила;* святого отця нашого Миколая, Мирлікійського чудотворця;* святих слов'янських апостолів Кирила і Методія;* святого благовірного й рівноапостольного великого князя Володимира;* святого священномученика Йосафата;* святих, славних і переможних мучеників;* преподобних і богоносних отців наших Антонія і Теодосія Печерських та інших преподобних і богоносних отців наших;* святих і праведних богоотців Йоакима й Анни,* і святого (<i>ім'я, якого є храм</i>) і святого великомученика Артемія, і всіх Святих,* – молимо тебе, многомилостивий Господи, вислухай нас грішних, що молимось тобі, і помилуй нас.</p>

<p><i>Вірні:</i> Господи, помилуй (<i>12 р.</i>).</p>

<p><i>Священик:</i> Благодаттю і щедротами і чоловіколюб'ям єдинородного Сина твого, з яким ти благословенний єси, з пресвятим і благим і животворним твоїм Духом, нині і повсякчас, і на віки вічні.</p>

<p><i>Вірні:</i> Амінь.</p>

<h3 align="center" ><b>Тріодь</b><i>, глас 8:</i></h3>

<p><i>Пісня 1</i></p>

<p><i>«Славно бо прославився!».</i></p>

<p>Господеві співаймо, славно бо прославився;* коня і вершника ввергнув у море.</p>

<p>Помічник і Покровитель став мені спасінням;* Він мій Бог – і прославлю Його, Бог отця мого, і вознесу Його.</p>

<p>Господь, що сокрушає в битвах, Господь – Ім’я Йому.* Колісниці фараонові та силу його ввергнув у море,</p>

<p>Правиця Твоя, Господи, прославилася в кріпості;* права рука Твоя, Господи, сокрушила ворогів,* і огромом слави Твоєї стер Ти супротивників.</p>

<p>Хто подібний до Тебе між богами, Господи?* Хто подібний до Тебе, що прославлений у святих,* дивний у славі, твориш чудеса?</p>

<p>Попрова́див єси правдою Твоєю народ Твій отсей, який ізбавив єси,</p>

<p>призвав єси кріпостю Твоєю* до оселі святої Твоєї. </p>

<p>Введи й насади його на горі наслíддя Твого* – в готове житло Твоє, </p>

<p>яке учинив єси, Господи,* святиню, яку приготували руки Твої.</p>

<p>Господь царюватиме вічно, і повік, і далі.</p>

<p><i>Тріодь, глас 8</i></p>

<p><i>Пісня 1 Ірмос:</i> <b>Пісню вознесімо люди чудному Богові нашому,* що визволив Ізраїля від неволі,* пісню побідну співаючи і виголошуючи:* співаємо Тобі – єдиному Владиці.</b></p>

<p>Маючи як Бог співчуття, у покаянні прийми мене, що прожив своє життя блудно, і взиваю до Тебе: згрішив я, обвинувачувачів не потребую, сором діл своїх приносячи.</p>

<p>Їжу ангельську зоставив я, уподібнився до тварин, кормившись скверною злобою, але в наверненні прийми мене, як одного із наймитів Твоїх, Небесний Отче.</p>

<p>Ніч чуттєвих насолод полишмо, вірні, до світла істини усердно приступім, щоб світлоносної трапези сподобитись.</p>

<p><i>Богородичний:</i> Радуйся храме пресвятий, руно Богом зрошене, запечатане джерело безсмертного потоку: стадо Твоє, Владичице, збережи для усяких ворогів неприступним. </p>

<p><i>Пісня 8</i></p>

<p><b>Благословіте, всі діла Господні, Господа,* </b></p>

<p><i>Приспів:</i> <b>хваліте і превозносіте Його повіки.</b></p>

<p>Благословіте, ангели Господні, небеса Господні Господа,* </p>

<p>Благословіте води всі, що над небесами, всі сили Господні Господа,* </p>

<p>Благословіте, сонце і місяцю, зорі небесні, Господа,* </p>

<p>Благословіте, усі дощі і роси, і всі вітри, Господа,* </p>

<p>Благословіте, вогонь і спека, холод і гарячизна, Господа,* </p>

<p>Благословіте, роси та іней, крига і холоднеча, Господа,* </p>

<p>Благословіте, льоди й сніги, ночі і дні, Господа,* </p>

<p>Благословіте, світло і пітьма, блискавки й хмари, Господа,* </p>

<p>Благословіте, земля, гори і пагорби, і все, що проростає на них, Господа,*</p>

<p>Благословіте, джерела, моря і ріки,* кити, і все, що кишить у водах, Господа,* </p>

<p>Благословіте, всі птиці небесні, дикі звірі й худоба, Господа,* </p>

<p>Благословіте, сини людські, нехай благословить Ізраїль, Господа,*</p>

<p>Благословіте, священники Господні, раби Господні, Господа,* </p>

<p>Благословіте, духи і душі праведних, преподобні і смиренні серцем, Господа,* </p>

<p>Благословіте, Ананія, Азарія і Мисаїл, Господа,* </p>

<p>Благословіте, апостоли, пророки і мученики, Господа,* </p>

<p>Благословім Отця, і Сина, і Святого Духа, - Господа, </p>

<p>і нині, і повсякчас, і на віки віків. Амінь.</p>

<p><i>Пісня 8 Ірмос:</i> <b>Богоглаголиві юнаки у печі, з вогнем полум’я долаючи співали:* благословіть усі діла господні Господа.</b></p>

<p>Розтратив багатсво батьківське із блудницями, вигнаний був із переддвер’я благодаті окаянний: та прийми мене, Отче, з безмірної милості Своєї.</p>

<p>Найсвітлішим сяйвом молитов у пості просвітившись, станьмо просвіченими, щоб уникнути гріховної пітьми.</p>

<p>Молить Тебе лик безплотних, молять херувими і чини святих, душі наші спаси, Многомилостивий.</p>

<p><i>Богородичний:</i> Ти, що невозділанно Гроно зачала, мене, затьмареного сп’янінням гріха, уціломудри, Богородице Діво, надіє душ наших.</p>

<h3 align="center" ><b><i>Пісня Богородиці</i></b></h3>

<p><i>Диякон:</i> Богородицю і Матір Світла піснями звеличаймо.</p>

<p><i>Вірні:</i> Величає душа моя Господа,* і дух мій радіє в Бозі, Спасі моїм.</p>

<p>Чеснішу від херувимів,* і незрівнянно славнішу від серафимів,* що без зотління Бога Слово породила,* сущу Богородицю, тебе величаємо. <i>(Після кожного стиха)</i>.</p>

<p>Бо він зглянувся на покору слугині своєї,* ось бо віднині ублажатимуть мене всі роди.</p>

<p>Велике бо вчинив мені Всемогутній, і святе ім'я його.* Милосердя його з роду в рід на тих, які бояться його.</p>

<p>Він виявив потугу рамени свого,* розвіяв гордих у задумах їхніх сердець.</p>

<p>Могутніх скинув з престолів, підняв угору смиренних;* наситив благами голодних, багатих же відіслав з порожніми руками.</p>

<p>Він пригорнув Ізраїля, слугу свого, згадавши своє милосердя,* як обіцяв був батькам нашим – Авраамові і його потомству повіки.</p>

<p><i>Пісня 9 Ірмос:</i> <b>Невпинними піснями прославляємо різдво Вседіви,* що, задля спасіння нашого,* на горі було проявлене в огненному кущі* перед очима Законоположника.</b></p>

<p>Віддаленого від Твоєї любові, Отче, і власновільними стремліннями до насолод поневоленого, в наверненні мене мов блудного прийми, бо Ти єдиний многомилостивий.</p>

<p>Уподібнившись до неплідної смоковниці, одну лиш злобу я творю, окаянний, через яку мені належало б горіти у вогні. Але ти Господи, родючим мене учини, щоб добрих вчинків плоди приніс я Тобі.</p>

<p>Постися, душе моя, від злоби і лукавства, стримайся від гніву й злости, та від усякого гріха: такого посту хоче Ісус Чоловіколюбець, Бог наш.</p>

<p><i>Богородичний:</i> Ти єси, Богородице, зброя наша й охорона, Ти заступниця для тих, що до тебе прибігають. Тебе і нині приводимо в молитву, щоб визволитися нам від ворогів наших.</p>

<p><i>Після канону, співаємо </i>Достойно<i> та Світильні.</i></p>

<p><b>Достойно</b></p>

<p>(<i>г. 6</i>) Достойно є воістину* величати блаженною тебе, Богородицю,* всеблаженну і пренепорочну і Матір Бога нашого.* Чеснішу від херувимів* і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>

<h3 align="center" ><b>Світильний</b>:</h3>

<p><i>Глас 6</i>: Господи, зішли душам нашим* споконвічне світло Твоє,* Молитвами Предтечі Твого, і спаси нас.</p>

<p>Слава: Господи, зішли душам нашим* споконвічне світло Твоє,* молитвами усіх святих Твоїх, і спаси нас.</p>

<p>І нині: Господи, зішли душам нашим* споконвічне світло Твоє,* молитвами Богородиці, і спаси нас.</p>

<h3 align="center" ><b>Хвалитні, гл.4</b></h3>

<p><b>Псалом 148</b></p>

<p><b>Усе, що живе, нехай хвалить Господа. Хваліте Господа з неба,* хваліте його на висотах. Тобі належить пісня, Боже.</b></p>

<p><b>Хваліте його, всі ангели його,* хваліте його, всі воїнства небесні. Тобі належить пісня, Боже.</b></p>

<p>Хваліте його, ви − сонце й місяцю,* хваліте його, всі ясні зорі.</p>

<p>Хваліте його, ви – небеса небес* і води, що над небесами.</p>

<p>Нехай вони ім'я Господнє хвалять,* бо він повелів, і створились.</p>

<p>Поставив їх на віки вічні* і дав закон, що не перейде.</p>

<p>Хваліте Господа з землі,* кити і всі морські безодні;</p>

<p>Вогонь і град, сніг і туман,* і буйний вітер, який виконує його слово;</p>

<p>Гори й усі пагорби,* садовина й усі кедри;</p>

<p>Звір дикий і скот усілякий,* гад і птах крилатий;</p>

<p>Царі землі й усі народи,* князі й усі земні судді;</p>

<p>Хлопці й дівчата,* старі разом з юнацтвом.</p>

<p>Нехай ім'я Господнє хвалять, високе бо ім'я його єдине.* Велич його понад землю й небо.</p>

<p>Він підняв ріг народу свого.* Хвала всім його святим, синам Ізраїля, народові, що йому близький.</p>

<p><b>Псалом 149</b></p>

<p>Співайте Господеві нову пісню,* а хвалу йому на зборі праведників.</p>

<p>Нехай Ізраїль своїм Творцем радіє,* нехай своїм царем сини Сіону веселяться.</p>

<p>Нехай хвалять ім'я його танком,* при бубні й при гарфі нехай йому співають.</p>

<p>Господь бо ласкавий до народу свого,* оздоблює перемогою покірних.</p>

<p>Нехай торжествують праведні у славі,* на своїх ложах нехай ликують.</p>

<p>Нехай хвала Божа буде на устах у них,* і двосічний меч у руці в них.</p>

<p>Щоб між народами вчинити відплату,* між племенами – покарання.</p>

<p>Щоб їхніх царів закути в кайдани,* а їхніх вельмож – у залізні окови.</p>

<p>Щоб суд написаний над ними вчинити.* Це слава всіх його преподобних.</p>

<p><b>Псалом 150</b></p>

<p>Хваліте Бога у святині його,* хваліте його у твердині сили його.</p>

<p>Хваліте його за його подвиги великі,* хваліте його в його величі безмежній.</p>

<p><i>Стих:</i> Хваліте його звуком рогу,* хваліте його на гарфі й на гуслах.</p>

<p><i>(г.4):</i> Відкриває початок стримання Всечесна твоя глава, всехвальний, і пропонує всім найсолодшу споживу Божественних дарів, яких, вірно причащаючись, гіркоту посту усолоджуємо і з вірою прославляємо тебе, і взиваємо до Христа Бога: Ісусе всесильний, Спасе душ наших.</p>

<p><i>Стих: </i>Хваліте його на бубні й танком,* хваліте його на струнах і сопілці.</p>

<p>Миро постійноплинне, як воду, виточує глава Предтечева і, будучи покладеною нині на тайній і божественній трапезі, проливає духовні пахощі, і відганяє гіркоту пристрастей, і наповнює радістю всіх, що з любов’ю взивають: Ісусе всесильний, Спасе душ наших.</p>

<p><i>Стих: </i>Хваліте його на дзвінких цимбалах, хваліте його на гучних цимбалах.* Усе, що живе, нехай хвалить Господа.</p>

<p>Глава твоя, як гострий меч, посікає голови беззаконних ворогів, і виточує зцілення, і подає божественні дари всім, хто виконує заповіді; заради цього з вірою прославляємо тебе, друга і Предтечу Творця, Іоане, і взиваємо до Нього щиро: Ісусе всесильний, Спасе душ наших.</p>

<p>Слава… <i>глас 6.</i> Всечесну главу Хрестителя Твого, Господи, що явилася нині із землі, з гласами похвали прийнявши вірою, приводимо в молитву, грішні раби Твої, Чоловіколюбче, і молимося, щоб заради неї отримати в день суду від Тебе очищення і велику милість.</p>

<p>І нині… <i>богородичний. </i>Благолюбивий Боже і Спасе, спасай рабів Твоїх від усякої тяжкої недолі молитвами Предтечі Твого і всіх святих, і Матері Твоєї благаннями.</p>

<h3 align="center" ><b>Мале славослов'я</b></h3>

<p><i>Священик</i>: Тобі належить слава, Господи Боже наш, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь. <i>Тоді:</i></p>

<p><i>Священик:</i> Слава тобі, що Світло нам показав!</p>

<p><i>Вірні:</i> Слава во вишніх Богу, і на землі мир,* в людях благовоління.</p>

<p>Хвалимо тебе, благословимо тебе, кланяємось тобі,* славимо тебе, дякуємо тобі заради великої твоєї слави.</p>

<p>Господи, царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>

<p>Господи, Боже, Агнче Божий, Сину Отця,* що береш гріхи світу, помилуй нас.</p>

<p>Ти, що береш гріхи світу,* прийми нашу молитву. Ти, що сидиш по правиці Отця,* помилуй нас.</p>

<p>Ти бо один лише святий, ти єдиний Господь, Ісус Христос,* на славу Бога Отця. Амінь.</p>

<p>Щодня буду тебе благословити* і хвалити ім'я твоє на віки вічні.</p>

<p>Господи, ти був нам пристановищем* по всі роди.</p>

<p>Молюсь: Господи, змилуйся надо мною,* вилікуй мою душу, бо гріх мій − перед тобою.</p>

<p>Господи, до тебе я прибігаю,* навчи мене творити твою волю, бо ти Бог мій.</p>

<p>Бо в тебе є джерело життя,* у твоїм світлі побачимо світло.</p>

<p>Добавляй ласку тим,* що визнають тебе.</p>

<p>Сподоби, Господи, сьогодні* без гріха зберегтися нам.</p>

<p>Благословенний ти, Господи, Боже Отців наших,* і хвальне, і прославлене ім'я твоє навіки. Амінь.</p>

<p>Нехай буде, Господи, милість твоя на нас,* бо ми надіємось на тебе.</p>

<p>Благословенний ти, Господи,* навчи мене установ твоїх.</p>

<p>Благословенний ти, Владико,* врозуми мене установами твоїми.</p>

<p>Благословенний ти, Святий,* просвіти мене установами твоїми.</p>

<p>Господи, милість твоя повіки,* не покидай діло рук твоїх.</p>

<p>Тобі належить хвала,* тобі належить пісня.</p>

<p>Тобі належить слава:* Отцю, і Сину, і Святому Духові:</p>

<p>Нині і повсякчас,* і на віки вічні. Амінь.</p>

<p><i>Тоді диякон виголошує </i></p>

<h3 align="center" ><b><i>Прохальну єктенію:</i></b></h3>

<p>Сповнім ранішню молитву нашу Господеві.</p>

<p><i>Вірні:</i> Господи, помилуй.</p>

<p>Заступи, спаси, помилуй і охорони нас, Боже, твоєю благодаттю.</p>

<p><i>Вірні:</i> Господи, помилуй.</p>

<p>Дня всього досконалого, святого, мирного і безгрішного у Господа просім.</p>

<p><i>Вірні:</i> Подай, Господи (<i>за кожним разом</i>).</p>

<p>Ангела миру, вірного наставника, охоронця душ і тіл наших у Господа просім.</p>

<p>Прощення і відпущення гріхів і прогрішень наших у Господа просім.</p>

<p>Доброго і пожиточного для душ наших і миру для світу у Господа просім.</p>

<p>Осталий час життя нашого в мирі й покаянні скінчити у Господа просім.</p>

<p>Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик:</i> Бо ти Бог милости, ласк і чоловіколюбности, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Священик:</i> Мир всім.</p>

<p><i>Вірні:</i> І духові твоєму.</p>

<p><i>Диякон:</i> Голови ваші перед Господом схиліть.</p>

<p><i>Вірні:</i> Тобі, Господи.</p>

<p><i>Священик читає</i>: Господи святий, ти на висоті живеш і всевидючим оком твоїм споглядаєш на всяке створіння! Перед тобою схилили ми голови, душі й тіла, і молимося до тебе, Святий святих: Простягни руку твою невидиму від святого житла твого і благослови всіх нас; а якщо ми де в чому згрішили добровільно чи недобровільно, як добрий і чоловіколюбний Бог, прости і даруй нам земні й небесні добра твої:</p>

<p><i>Виголошення</i>: Бо до тебе належить милувати і спасати нас, Боже наш, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Після єктенії беремо </i></p>

<h3 align="center" ><b><i>Стихири на стиховні</i></b></h3>

<p><i>(г.8):</i> Слабкий мій дух, бо він відкинув Отчий провід,* і я зжився з тваринними грішними пожаданнями.* Блудно все життя моє змарнував я, нещасний,* наситившись життєвим жиром похотей,* не маю я поживи, що кріпить серце.* Ти ж, Отче добрий, не загороди передо мною свого вселюблячого серця,* але, розкривши його, прийми мене, як блудного сина,* і спаси мене.</p>

<p><i>Стих:</i> <i>Насити нас уранці милістю твоєю, Господи, щоб ми раділи й веселились по всі дні наші. Звесели нас мірою днів, за яких ти засмутив нас, мірою літ, що в них ми зазнали горя.* — Нехай виявиться Твоїм слугам твоє діло, і слава Твоя - їхнім дітям.</i></p>

<p><i>(г.4):</i> На собі маю я брудне лахміття моїх прогрішень,* і прогнано мене з весільної світлиці.* Але несказанним милосердям твоїм. Боже, наділи мене щедро* і, як блудного сина, - помилуй мене.</p>

<p><i>Стих:</i> <i>І ласка Господа, Бога нашого, нехай буде над нами,* — і стверди діло рук наших; стверди його - діло рук наших.</i></p>

<p>Святі Мученики, хто не злякається,* бачивши вашу добру борню, що нею ви змагалися.* Як то, бувши в тілі, перемогли ви безтілесного ворога,* ісповідуючи Христа і хрестом озброївшись?* Тому явились ви гідними прогонителями бісів* і переможцями ворогів, та й невпинно молитеся за душі наші.</p>

<p><i>Слава і нині:</i> Світильнику невгасний, престоле праведний,* пречиста Владичице, моли,* щоб спаслися душі наші.</p>

<p><i>Після стиховні читаємо:</i></p>

<p>Добре воно – прославляти Господа, і співати імені твоєму, Всевишній.</p>

<p>Звіщати вранці милість твою, і ночами – твою вірність.</p>

<p>Святий Боже, святий Кріпкий, святий Безсмертний, помилуй нас (<i>3 р</i>.).</p>

<p><b>Слава</b> Отцю, і Сину, і Святому Духові,* і нині і повсякчас, і на віки вічні. Амінь.</p>

<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>

<p>Господи, помилуй (<i>3 р</i>.).</p>

<p><b>Слава</b> Отцю, і Сину, і Святому Духові.</p>

<p><b>І нині</b> і повсякчас, і на віки вічні. Амінь.</p>

<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>

<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><i>Вірні:</i> Амінь.</p>

<h3 align="center" ><b><i>Тропар</i></b></h3>

<p><i>Тропар, глас 4:</i> Із землі засяяла голова Предтечі,* випускаючи проміння нетлінности і даючи здоров'я вірним.* З висот вона збирає безліч ангелів,* на низах же скликає людський рід,* щоб одноголосно віддати славу Христу Богові.</p>

<p><b>Слава і нині</b>: Таємниця споконвіку закрита й ангелам незнана:* через тебе, Богородице, Бог землянам появився,* прийнявши в незлитній сполуці тіло* і витерпівши задля нас добровільно хрест;* ним він воскресив первоствореного* і спас від смерти душі наші.</p>

<h3 align="center" ><b>Єктенія усильного благання</b></h3>

<p>Промовмо всі з усієї душі і з усієї мислі нашої, промовмо.</p>

<p><i>Вірні:</i> Господи, помилуй.</p>

<p>Господи, Вседержителю, Боже отців наших, молимось тобі, вислухай і помилуй.</p>

<p><i>Вірні:</i> Господи, помилуй.</p>

<p>Помилуй нас, Боже, з великої милости твоєї, молимось тобі, вислухай і помилуй.</p>

<p><i>Вірні:</i> Господи, помилуй (<i>3 р. за кожним разом</i>).</p>

<p>Ще молимось за святішого вселенського Архиєрея нашого <i>(ім'я)</i>, Папу Римського, і за блаженнішого верховного Архиєпископа нашого Кир <i>(ім'я)</i>, і за преосвященнішого Митрополита нашого Кир <i>(ім'я)</i>, і за боголюбивого Єпископа нашого Кир <i>(ім'я)</i>, [і за всечесніших отців наших Протоархимандрита <i>(ім'я)</i>, Архимандрита <i>(ім'я)</i>, Протоігумена <i>(ім'я)</i> й Ігумена <i>(ім'я)</i>], за тих, що служать і послужили у святому храмі цьому [і в святій обителі цій], і за отців наших духовних, і всіх у Христі братів наших.</p>

<p>Ще молимось за Богом бережений народ наш, за правління і за все військо.</p>

<p>Ще молимось за тут присутніх людей, що очікують від тебе великої і багатої милости, за тих, що творять нам милостиню, і за всіх православних християн.</p>

<p><i>Священик:</i> Бо милостивий і чоловіколюбець Бог єси, і тобі славу возсилаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>І творимо три великих поклони не мовлячи нічого.</i></p>

<h3 align="center" ><b>Великий відпуст</b></h3>

<p><i>Диякон виголошує:</i> Премудрість.</p>

<p><i>Вірні:</i> Благослови.</p>

<p><i>Священик:</i> Благословенний Христос, Бог наш, завжди, нині і повсякчас, і на віки вічні.</p>

<p><i>Вірні:</i> Амінь. Утверди, Боже, святу православну віру на віки вічні.</p>

<p><i>Священик:</i> Пресвята Богородице, спаси нас.</p>

<p><i>Вірні:</i> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>

<p><i>Священик:</i> Слава тобі, Христе Боже, надіє наша, слава тобі!</p>

<p><i>Вірні:</i> Слава Отцю і Сину, і Святому Духові, і нині і повсякчас, і на віки вічні. Амінь. Господи, помилуй (<i>3 р</i>.). Благослови.</p>

<p><i>Священик:</i> Христос, істинний Бог наш, молитвами пречистої своєї Матері, святих, славних і всехвальних апостолів, і святого (<i>ім'я, якого є храм</i>), і святого пророка, предтечі і хрестителя Господнього Івана, якого перше і друге віднайдення чесної глави пам'ять сьогодні звершуємо, і всіх святих, помилує і спасе нас, як благий і чоловіколюбець.</p>

<p><i>Вірні:</i> Амінь.</p>

