<p><b>Житіє святих мучеників Агапія, Пуплія, Тимолая, Ромула, і двох Олександрів, і двох Діонисіїв</b>
<p>Діялося це в Кесарії Палестинській. За наказом гонителя Диоклетіяна християн публічно мучили в амфітеатрах і в цирках, пускали на них диких звірів. Тоді-то перед мучителем Урваном стало шестеро юнаків-християн: Пуплій, два Олександри, родом з Єгипту, Тимолай, Ромул, піддиякон з Діосполя, і Діонисій з Фінікії. Вони визнали, що є християнами і хочуть постраждати за святу віру. Урван наказав їх кинути до в’язниці, де до них приєднався Агапій з Гази і його слуга Діонисій єгиптянин. Всі вони перетерпіли тяжкі муки, а під кінець їх було стято мечем. Сталося це близько 305 р.
<p>__________
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b>
