<p>Перенесення мощів св. Никифора, патр. Царгородського.
<p><b>Літургія Передосвячених Дарів</b>: катизма 7. На “Господи, візвав я” 27 стихир Тріоді, з яких 3 дня, а 24  – стихири св. Андрея Критського, глас 4, подібний «Хотіх слезами» (приспіви до перших 20 стихир беремо з “Господи, візвав я”, починаючи від стиха “Впадуть у власні сіті”; а до решти семи – “Слава Тобі, Боже наш, слава Тобі”). Прокімен: “О, Боже, відплати, Господи”, читання: Бт. 17, 1-9; другий прокімен: “Співайте Господеві”, читання: Прип. 15, 20-33; 16, 1-9 Далі – за чином Літургія Передосвячених Дарів.
<p><b>Утреня з покаянним каноном св. Андрея Критського</b> <i>(її служимо зазвичай у середу ввечері)</i>: замість “Бог Господь” співаємо “Алилуя” і троїчні тропарі 8-го гласу. Катизма одна і сідальні Октоїха 8-го гласу. Пс. 50 і Великий канон св. Андрея Критського, котрий поєднується з трипіснцем четверга на 4-ій, 8-ій та 9-ій пісні. Після 9-ї пісні  – світильний гласу. Стиховня Тріоді і звичайне закінчення посної утрені.
<p><b>Часи</b> читаються за пісним уставом святої Чотиридесятниці, тільки після Трисвятого на всіх часах – кондак Великого канону.
<p><i>У цей день устав велить служити Літургію Передосвячених Дарів.</i>
<p><b>Літургія Передосвячених Дарів</b>: катизма 12. На “Господи, візвав я” 10 стихир: 6 Тріоді і прп., Сл.: прп., І нині: богородичний. Прокімен Тріоді: “Возносіть Господа Бога нашого”, читання: Бт. 18, 20-33; другий прокімен: “Воскликніте Господеві”, читання: Прип. 16, 17-33; 17, 1-17. Далі – за чином Літургія Передосвячених Дарів. 