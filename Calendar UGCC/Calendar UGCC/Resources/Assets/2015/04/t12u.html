<p>+ <b><i>НЕДІЛЯ ПАСХИ. ВОСКРЕСЕННЯ ХРИСТОВЕ. ВЕЛИКДЕНЬ.</i></b></p>

<p>Прп. Йоана Ліствичника.</p>

<h2><b>НАДГРОБНЕ</b></h2>

<p><i>Священик, одягнений в епітрахиль і фелон багряної барви, творить малий поклін перед святою трапезою, відсуває катапетасму, відкриває святі двері, та виходить перед Божий Гріб і виголошує:</i></p>

<p><b><i>Священик: </i></b>Благословен Бог наш завжди, нині і повсякчас, і на віки вічні.</p>

<p><b><i>Люди: </i>Амінь.</b></p>

<p>Слава тобі Боже наш, слава тобі.</p>

<p>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий душі наші.</p>

<p>Святий Боже, святий Кріпкий, святий Безсмертний, помилуй нас. <i>(З р.)</i></p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імени твого ради.</p>

<p>Господи, помилуй <i>(З р.)</i></p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p>Отче наш, що єси на небесах, нехай святиться ім’я твоє, нехай прийде царство твоє, нехай буде воля твоя, як на небі так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>

<p><b><i>Священик: </i></b>Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><b><i>Люди: </i>Амінь.</b></p>

<p>Господи, помилуй. <i>(12 р.)</i></p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p>Прийдіте, поклонімся Цареві нашому Богу.</p>

<p>Прийдіте, поклонімся Христові, Цареві нашому Богу.</p>

<p>Прийдіте, поклонімся і припадім до самого Господа Ісуса Христа Царя і Бога нашого.</p>

<p><b>Псалом 50</b></p>

<p>Помилуй мене, Боже, з великої милости твоєї,* і багатством щедрот твоїх очисти мене з беззаконня мого.</p>

<p>Обмий мене повнотою з беззаконня мого, * і від гріха мого очисти мене.</p>

<p>Бо беззаконня моє я знаю,* і гріх мій є завжди передо мною.</p>

<p>Проти тебе єдиного я згрішив * і перед тобою зло вчинив;</p>

<p>То й правий ти в словах твоїх* і переможеш, коли будеш судити.</p>

<p>Це бо в беззаконнях я зачатий,* і в гріхах породила мене мати моя.</p>

<p>Це бо істину полюбив єси,* невідоме й таємне мудрости своєї явив ти мені.</p>

<p>Окропи мене іссопом, і очищуся,* обмий мене, і стану біліший від снігу.</p>

<p>Дай мені відчути радість і веселість,* зрадіють кості сокрушені.</p>

<p>Відверни лице твоє від гріхів моїх,* і всі беззаконня мої очисти.</p>

<p>Серце чисте створи в мені, Боже,* і духа правого обнови в нутрі моєму.</p>

<p>Не відкинь мене від лиця твого,* і Духа твого Святого не відійми від мене.</p>

<p>Поверни мені радість спасіння твого,* і духом владичним утверди мене.</p>

<p>Вкажу беззаконним дороги твої,* і нечестиві до тебе навернуться.</p>

<p>Визволь мене від вини крови, Боже, Боже спасіння мого,* і язик мій радісно прославить справедливість твою.</p>

<p>Господи, губи мої відкрий,* і уста мої сповістять хвалу твою.</p>

<p>Бо якби ти жертви захотів, дав би я,* та всепалення не миле тобі.</p>

<p>Жертва Богові – дух сокрушений,* серцем сокрушеним і смиренним Бог не погордить.</p>

<p>Ущаслив, Господи, благоволінням твоїм Сіон,* і нехай відбудуються стіни єрусалимські.</p>

<p>Тоді вподобаєш собі жертву правди, приношення і всепалення;* тоді покладуть на вівтар твій тельців.</p>

<p><b>Канон</b></p>

<p><b>Пісня 9</b></p>

<p>Не ридай наді мною, Мати,* бачивши в гробі Сина,* що його ти в лоні зачала безсіменно,* бо воскресну і прославлюся,* і вознесу зо славою безупинно, як Бог, тих,* що з вірою і любов’ю тебе величають.</p>

<p><i>Приспів: </i><b>Слава, Господи, святому погребенню твоєму.</b></p>

<p>При дивному народженні твоєму, надприродно* я не зазнала болів і була щаслива, Сину споконвічний;* а нині, коли бачу тебе, Боже мій,* мертвим і бездиханним,* меч скорботи страшно пробиває серце моє.* Але воскресни, щоб і я звеличеною стала.</p>

<p><i>Приспів: </i><b>Слава, Господи, святому погребенню твоєму.</b></p>

<p>З волі моєї, Мати, земля покриває мене,* але сторожі аду тремтять,* бачивши, що я одягнений в окривавлену одежу наруги.* Бо ворогів подолав я хрестом* і, як Бог, знову воскресну і звеличу тебе.</p>

<p><b>Слава і нині: </b>Нехай все створіння радіє,* нехай веселяться всі люди на землі,* бо ад – ворога полонено.* Нехай жінки з миром мене зустрічають.* Я визволю праотця Адама з праматір’ю Свою* і на третій день воскресну.</p>

<p><i>Катавасія: </i>Не ридай наді мною, Мати,* бачивши в гробі Сина,* що його ти в лоні зачала безсіменно,* бо воскресну і прославлюся,* і вознесу зо славою безупинно, як Бог, тих,* що з вірою і любов’ю тебе величають.</p>

<p><i>Тоді: </i>Святий Боже, Пресвята Тройце, Отче наш, <i>і цей тропар:</i></p>

<p><i>(гл. 2): </i>Коли зійшов ти до смерти, Життя безсмертне,* тоді ад умертвив ти блистінням божества.* Коли ж і умерлих із глибин підземних воскресив ти,* всі сили небесні взивали. Життєдавче, Христе Боже наш, слава тобі.</p>

<p><b>Єктенія усильного благання</b></p>

<p><b><i>Дцякон: </i></b>Помилуй нас, Боже, по великій милості твоїй, молимось тобі, вислухай і помилуй.</p>

<p><b><i>Люди, </i></b><i>на кожне прошення: </i><b>Господи, помилуй. </b><i>(З р.)</i></p>

<p><b><i>Диякон:</i></b>Ще молимось за святішого вселенського Архієрея нашого <i>(ім’я)</i>, папу Римського, і за блаженнішого Патріярха нашого <i>(ім’я)</i>, і за преосвященнішого Архиєпископа нашого кир <i>(ім’я)</i>, боголюбивого Єпископа нашого кир <i>(ім’я)</i>, за тих, що служать і послужили у святім храмі цім, і за отців наших духовних, і всю во Христі братію нашу.</p>

<p>Ще молимось за Богом бережений народ наш, за правління і за все військо.</p>

<p>Ще молимось за предстоячих людей, що очікують від тебе великої і багатої милости, за тих, що творять нам милостиню, і за всіх православних християн.</p>

<p><b><i>Священик: </i></b>Вислухай нас, Боже, Спасителю наш, уповання всіх кінців землі, і тих, що на морі далеко, і, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і тобі славу возсилаємо Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Відпуст</b></p>

<p><b><i>Священик:</i></b>Слава тобі, Христе Боже, надіє наша, слава тобі.</p>

<p><b><i>Люди:</i></b><b>Слава Отцю, і Сину, і Святому Духові, і нині, і повсякчас, і на віки вічні. Амінь</b>.</p>

<p><b>Господи, помилуй. </b><i>(З р.) </i><b>Благослови.</b></p>

<p><b><i>Священик: </i></b>Христос, істинний Бог наш, що задля нас людей і нашого ради спасення волею плоттю положився у гробі і зійшов на ад, молитвами пречистої своєї Матері і всіх святих, помилує і спасе нас, як благий і чоловіколюбець.</p>

<p><b><i>Люди: </i>Амінь.</b></p>

<p><i>(гл. 2, самоподібний): </i>Благообразний Йосиф, з дерева знявши пречисте тіло Твоє,* плащаницею чистою обвив,* і пахощами в гробі новім, покривши, положив, <i>(тричі з доземними поклонами)</i></p>

<p><i>Після тропаря священик бере Плащаницю на плечі і кладе на престолі, де вона перебуває протягом світлої седмиці. А від неділі апостола Томи, ставиться над горним сідалищем, або за святою трапезою. В деяких церквах існує звичай, залишати Плащаницю на святій трапезі до Вознесіння.</i></p>

<h2><b>УТРЕНЯ ПАСХИ</b></h2>

<p><b>Сьогодні все наповнилося світлом: небо, земля і глибини підземні. Нехай же празнує вся вселенна Христове воскресіння, в якому ми утверджуємось.</b></p>

<p><i>Після того, як Плащаниця буде взята з Божого Гробу і перенесена на святу трапезу, священик (і диякон, якщо буде), одягається у всі найсвітліші ризи. В той час у храмі формується похід: На переді – хрестоносець, ікона Воскресіння,, хоругви, братство, хор. Два старші брати несуть святе Євангеліє.</i></p>

<p><i>Прийшовши перед святу трапезу священик, поклонившись, бере в праву руку святий хрест, а диякон (якщо буде), кадильницю, (якщо будуть інші священнослужителі, тоді один бере святе Євангеліє, інший, ікону Воскресіння, ще інший, Артос, і так по два виходять, поклонившись перед святою трапезою, починаючи від молодших) та виходять святими дверима, священик починає співати:</i></p>

<p><i>(гл.6 самогласний): </i>Воскресіння твоє, Христе Спасе,* ангели оспівують на небесах,* і нас на землі сподоби чистим серцем* тебе оспівувати і славити.</p>

<p><i>Вірні підхоплюють, а в храмі засвічується усе світло і дзвониться у всі дзвони. Похід виходить з церкви і повертає на право, тобто на північний її бік і, обійшовши церкву тричі (або один раз), повертаються до головних дверей церкви (двері є зачинені), священик, тримаючи лівою рукою, хрест, а правою – кадильницю і кадячи тричі церковні двері, виголошує велегласно:</i></p>

<p><b><i>Священик: </i></b>Слава святій, і одноістотній, і животворній, і нероздільній Тройці, завжди, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><i>Священик віддає кадильницю і співає тропар: </i>Христос воскрес. <i>Вірні повторюють, а тоді священик ще до половини, а вірні закінчують.</i></p>

<p><i>Тропар (гл.5): </i>Христос воскрес із мертвих, смертю смерть подолав, і тим, що в гробах, життя дарував. <i>(З р.)</i></p>

<p><i>Священик виголошує наступні стихи, а хор, після кожного, повторює тропар: </i><b>Христос воскрес...</b></p>

<p><i>Стих 1: </i>Нехай воскресне Бог і розбіжаться вороги його, і нехай тікають від лиця його ті, що ненавидять його.</p>

<p><i>Стих 2: </i>Як щезає дим, нехай вони щезнуть, як від вогню топиться віск.</p>

<p><i>Стих 3: </i>Так нехай погибнуть грішники від лиця Божого, а праведники нехай звеселяться.</p>

<p><i>Стих 4: </i>Це день, що його створив Господь, тож радіймо і веселімся в нім.</p>

<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>

<p><b><i>Священик: </i></b>Христос воскрес із мертвих, смертю смерть подолав</p>

<p><b><i>Люди: </i>І тим, що в гробах, життя дарував.</b></p>

<p><i>Тоді священик тричі стукає хрестом у двері і відчинивши їх, входить до церкви, і йде через святі двері до святої трапези, та виголошує мирну єктенію, якщо буде диякон, тоді, перед святими дверима, єктенію виголошує він. Вірні, входячи до храму, співають закінчення тропаря: </i>І тим, що в гробах, життя дарував.</p>

<p><i>Святі та Дияконські двері залишаються відчиненими через цілу світлу седмицю.</i></p>

<p><b>Мирна єктенія</b></p>

<p><b><i>Диякон:</i></b>В мирі Господеві помолімся.</p>

<p><b><i>Люди, </i></b><i>на кожне прошення: </i><b>Господи, помилуй.</b></p>

<p>За мир з висот і спасіння душ наших, Господеві помолімся.</p>

<p>За мир всього світу, добрий стан святих божих церков і з’єднання всіх, Господеві помолімся.</p>

<p>За святий храм цей і тих, що з вірою, благоговінням і страхом Божим входять до нього, Господеві помолімся.</p>

<p>За святішого вселенського Архиєрея нашого <i>(ім’я)</i>, папу Римського, і за блаженнішого Патріарха нашого <i>(ім’я)</i>, і за преосвященнішого Архиєпископа нашого кир <i>(ім’я)</i>, боголюбивого Єпископа нашого Кир <i>(ім’я)</i>, чесне пресвітерство, у Христі дияконство, за ввесь причет і людей Господеві помолімся.</p>

<h6>За Богом бережений народ наш, за правління і все військо, Господеві помолімся.</h6>

<p>За місто це (за село це), і за кожне місто, країну, і за тих, що вірою живуть у них, Господеві помолімся.</p>

<p>За добре поліття, за врожай плодів земних і часи мирні, Господеві помолімся.</p>

<p>За тих, що плавають, подорожують, за недужих, страждаючих, полонених, і за спасіння їх, Господеві помолімся.</p>

<p>Щоб визволитися нам від усякої скорби, гніву, й нужди, Господеві помолімся.</p>

<p>Заступи, спаси, помилуй і охорони нас, Боже, твоєю благодаттю.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>

<p><b><i>Люди: </i>Тобі, Господи.</b></p>

<p><b><i>Священик: </i></b>Бо тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Канон Пасхи</b></p>

<p><b>Пісня 1</b></p>

<p><i>Ірмос: </i>Воскресіння день, просвітімся люди: Пасха, Господня Пасха, від смерти бо до життя і від землі до небес Христос Бог нас перевів, перемоги пісню співаємо.</p>

<p><i>Приспів: </i><b>Христос воскрес із мертвих.</b></p>

<p><i>Тропарець: </i>Очистьмо почування,* і побачимо Христа, осяяного неприступним світлом воскресіння,* і щоб ясно почути, як він мовить: Радійте,* що пісню перемоги співаєте.</p>

<p><i>Приспів: </i><b>Христос воскрес із мертвих.</b></p>

<p>Небеса достойно нехай веселяться,* земля ж нехай радіє,* нехай святкує увесь видимий світ і невидимий,* Христос бо воскрес – радість вічна.</p>

<p><i>Приспів: </i><b>Христос воскрес із мертвих.</b></p>

<p><i>Катавасія: </i>Воскресіння день, просвітімся люди: Пасха, Господня Пасха, від смерти бо до життя і від землі до небес Христос Бог нас перевів, перемоги пісню співаємо.</p>

<p><i>Священик перед святою трапезою (якщо є диякон, тоді він перед святими дверима), після кожної пісні виголошує малу єктенію.</i></p>

<p><b>Мала єктенія</b></p>

<p><b><i>Диякон: </i></b>Ще і ще в мирі Господеві помолімся.</p>

<p><b><i>Люди: </i>Господи, помилуй.</b></p>

<p>Заступи, спаси, помилуй і охорони нас, Боже, твоєю благодаттю.</p>

<p><b><i>Люди: </i>Господи, помилуй.</b></p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими, пом’янувши, самі себе, і один одного, і все життя наше Христу Богові віддаймо.</p>

<p><b><i>Люди: </i>Тобі, Господи.</b></p>

<p><b><i>Священик: </i></b>Бо твоя є влада і твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Пісня З</b></p>

<p><i>Ірмос: </i>Прийдіть пиймо нове пиття, що не з каменя неплідного чудесно випливає, але з нетління джерела, яке виточив із гробу Христос, в ньому ми утверджуємось.</p>

<p><i>Приспів: </i><b>Христос воскрес із мертвих.</b></p>

<p>Сьогодні все наповнилося світлом,* небо, земля і глибини підземні,* нехай же празнує вся вселенна Христове воскресіння, – * в якому утверджуєтьсь!</p>

<p><i>Приспів: </i><b>Христос воскрес із мертвих.</b></p>

<p>Вчора нас поховано з тобою, Христе,* встаємо сьогодні з тобою воскреслим;* бо вчора нас з тобою розп’ято,* тож і нас спрослав, Спасе, у царстві своїм.</p>

<p><i>Катавасія:</i> Прийдіть пиймо нове пиття, що не з каменя неплідного чудесно випливає, але з нетління джерела, яке виточив із гробу Христос, в ньому ми утверджуємось.</p>

<p><i>Мала єктенія і виголос: </i>Бо ти єси Бог наш, і тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><i>Іпакой</i><i>(гл. 4, подібний: Негайно поспіши):</i>Перед світанком, знайшовши камінь відвалений від гробу,* ті, що були з Марією, від ангела почули:* Чому шукаєте серед мертвих, як людину, того,* хто в світлі вічному перебуває?* Погляньте на похоронні полотна,* поспішіте і світові звістіть,* що воскрес Господь, умертвивши смерть,* він бо – Син Бога,* що спасає рід людський</p>

<p><b>Пісня 4</b></p>

<p><i>Ірмос: </i>На божественній сторожі богонатхнений Авакум хай стане з нами, і покаже світлоносця-ангела, що ясно звіщає: Нині спасіння світові, бо воскрес Христос, як всемогутній.</p>

<p><i>Приспів: </i><b>Христос воскрес із мертвих.</b></p>

<p>З дівственого лона з’явився первенець – Христос,* і якого, як людину, Агнцем названо* і непорочним, бо не зазнав гріховної скверни.* Він – наша Пасха і, як Бог істинний – досконалим зветься.</p>

<p><i>Приспів: </i><b>Христос воскрес із мертвих.</b></p>

<p>Як однорічний агнець,* благословенний нам вінець – Христос,* добровільно за всіх заколений був – Пасха очищення,* і знову з гробу нам засяяв – чудове Сонце правди.</p>

<p><i>Приспів: </i><b>Христос воскрес із мертвих.</b></p>

<p>Богоотець же Давид перед отіненим ковчегом граючи веселився;* ми ж, народ Божий, святий, прообразів здійснення бачивши,* веселімся у Бозі,* бо воскрес Христос, як всемогутній.</p>

<p><i>Катавасія: </i>На божественній сторожі богонатхнений Авакум хай стане з нами, і покаже світлоносця-ангела, що ясно звіщає: Нині спасіння світові, бо воскрес Христос, як всемогутній.</p>

<p><i>Мала єктенія і виголос: </i>Бо ти благий і чоловіколюбець Бог єси, і тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Пісня 5</b></p>

<p><i>Ірмос: </i>Від раннього ранку чуваймо і, замість мира, пісню принесімо Владиці, і Христа побачимо правди Сонце, що всім життя освітлює.</p>

<p><i>Приспів: </i><b>Христос воскрес із мертвих.</b></p>

<p>Ті, що були в оковах адових,* побачивши безмірне твоє милосердя,* до Світла радісно поспішали,* Пасху хвалячи вічную.</p>

<p><i>Приспів: </i><b>Христос воскрес із мертвих.</b></p>

<p>Приступім зі свічками до Христа, що виходить із гробу,* немов ідучи назустріч женихові,* і радісно з усіма прославляємо* Пасху Божу спасительну.</p>

<p><i>Катавасія: </i>Від раннього ранку чуваймо і, замість мира, пісню принесімо Владиці, і Христа побачимо правди Сонце, що всім життя освітлює.</p>

<p><i>Мала єктенія і виголос: </i>Бо освятилося і прославилося пречесне й величне ім’я твоє, Отця, і Сина, і Святого Духа, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Пісня 6</b></p>

<p><i>Ірмос: </i>Зійшов ти, Христе, в глибини підземні і розбив кайдани вічні, що держали ув’язаних, і на третій день, як із кита Йона, воскрес ти із гробу.</p>

<p><i>Приспів: </i><b>Христос воскрес із мертвих.</b></p>

<p>Зберігши цілими печаті,* воскрес ти із гробу Христе,* що ключі Діви не порушив у різдві твоїм,* і відчинив нам райські двері.</p>

<p><i>Приспів: </i><b>Христос воскрес із мертвих.</b></p>

<p>Спасе мій, жива і незаколена жертва!,* як Бог ти сам себе приніс добровільно Отцеві* а з собою воскресив ти праотця всіх – Адама,* воскреснувши із гробу.</p>

<p><i>Катавасія: </i>Зійшов ти, Христе, в глибини підземні і розбив кайдани вічні, що держали ув’язнених, і на третій день, як із кита Йона воскрес ти із гробу. </p>

<p><i>Мала єктенія і виголос: </i>Бо ти цар миру і Спас душ наших, і тобі славу віддаємо, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><i>Кондак (гл. 8): </i>Хоч і до гробу зійшов ти, Безсмертний,* то адову зруйнував ти силу,* і воскрес, як переможець, Христе Боже,* жінкам мироносицям звістивши: Радуйтеся!* і мир дарував ти своїм апостолам,* упалим же подав воскресіння.</p>

<p><i>Ікос: </i>Тебе – Сонце, що перед сонця зайшло колись у гріб,* рано-вранці, як дня шукали жінки мироносиці* й одна до одної кликали:* О другині, прийдіте,* пахощами намастимо тіло живоносне і поховане,* що лежить у гробі,* – тіло того, що воскресив упалого Адама!* Ідім, поспішімся, як мудреці,* і принесім миро в дарі* обвитому не пеленами, а плащаницею,* і заплачмо та закличмо: О Владико устань! Впалим подаєш воскресіння.</p>

<p><b>Воскресіння Христове...</b></p>

<p>Воскресіння Христове бачивши,* поклонімось святому Господу Ісусові,* єдиному безгрішному.* Хресту твоєму поклоняємось, Христе,* і святе воскресіння твоє величаємо і славимо,* бо ти Бог наш,* крім тебе іншого не знаємо,* ім’я твоє призиваємо.* Прийдіть, усі вірні,* поклонімось святому Христовому воскресінню,* це бо прийшла через хрест радість усьому світові.* Завжди благословляючи Господа,* славимо воскресіння його,* бо, розп’яття перетерпівши,* він смертю смерть переміг. <i>(З р.)</i></p>

<p><i>Стихира (гл.6): </i><b>Воскрес Ісус із гробу,* як провістив,* подав нам життя вічне* і милість велику. </b><i>(Зр.)</i></p>

<p><b>Пісня 7</b></p>

<p><i>Ірмос: </i>Той, хто юнаків із печі визволив, ставши людиною, терпить, як смертний, і стражданням зодягає смертне красою нетління, єдиний благословенний Отців Бог і препрославлений.</p>

<p><i>Приспів: </i><b>Христос воскрес із мертвих.</b></p>

<p>Богомудрі жінки з миром слідом за тобою поспішали* і тебе, як померлого, зі сльозами шукали;* поклонились же, радіючи, живому Богові* і Пасху таємну твоїм учням, Христе, благовістили.</p>

<p><i>Приспів: </i><b>Христос воскрес із мертвих.</b></p>

<p>Святкуємо перемогу над смертю, знищення аду,* іншого життя вічного початок,* і, радіючи, оспівуємо того, що це вчинив,* – єдиного благословенного отців Бога і препрославленого.</p>

<p><i>Приспів: </i><b>Христос воскрес із мертвих.</b></p>

<p>Направду священна і все святкова,* оця спасительна і світлопромінна ніч,* що стає провісницею світлого дня воскресіння,* бо у ній предвічне Світло тілесно всім із гробу засяяло.</p>

<p><i>Катавасія:</i> Той, хто юнаків із печі визволив, ставши людиною, терпить, як смертний, і стражданням зодягає смертне красою нетління, єдиний благословений Отців Бог і препрославлений.</p>

<p><i>Мала єктенія і виголос: </i>Будь влада царства твого благословенна і препрославлена, Отця, і Сина, і Святого Духа, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Пісня 8</b></p>

<p><i>Ірмос: </i>Цей провіщений і святий день, перший по суботі, царський і Господній, свято над святами і торжество всіх торжеств; в цей день прославляймо Христа на віки.</p>

<p><i>Приспів: </i><b>Христос воскрес із мертвих.</b></p>

<p>Прийдіте, у цей врочистий день воскресіння,* станьмо учасниками нового виноградного плоду,* божественної радости і царства Христового,* оспівуючи його, як Бога, навіки.</p>

<p><i>Приспів: </i><b>Христос воскрес із мертвих.</b></p>

<p>Поведи навколо очима твоїми, Сіоне, і глянь!* Ось бо прийшли до тебе від заходу і півночі, півдня і сходу,* як богосяйні світила* <b>– </b>діти твої,* благословляючи в тобі Христа на віки.</p>

<p><i>Приспів: </i><b>Благословім Отця, і Сина, і Святого Духа – Господа, і нині, і повсякчас, і на віки вічні. Амінь.</b></p>

<p><i>Троїчний: </i>Отче Вседержителю, і Слове й Душе,* у трьох особах одне надприродне й пребожественне Єство!* У тебе ми охрестились* і тебе благословляємо навіки.</p>

<p><i>Приспів: </i><b>Хвалимо, благословимо, поклоняємося Господеві, оспівуючи і прославляючи його по всі віки.</b></p>

<p><i>Катавасія: </i>Цей провіщений і святий день, перший по суботі, царський і Господній, свято над святами і торжество всіх торжеств; в цей день прославляймо Христа на віки.</p>

<p><i>Мала єктенія і виголос: </i>Бо благословилось ім’я твоє і прославилось царство твоє, Отця, і Сина, і Святого Духа, нині і повсякчас, і на віки вічні.</p>

<p><b><i>Люди:</i></b><b>Амінь.</b></p>

<p><b>Пісня 9</b></p>

<p><i>Приспів: </i><b>Ангел звістив благодатній: Чистая Діво, радуйся, і знову кажу: Радуйся, Твій Син воскрес на третій день із гробу, і мертвих воскресив. Люди, веселіться.</b></p>

<p><i>Ірмос: </i>Світися, світися, новий Єрусалиме, слава бо Господня на тобі засяяла. Радій нині і веселися, Сіоне, а ти, Чистая Богородице, втішайся воскресінням Сина твого.</p>

<p><i>Приспів: </i><b>Христос воскрес із мертвих.</b></p>

<p>О, божественне й любе,* і пресолодке твоє слово!* з нами бо справді ти обіцяв бути до кінця віку, Христе.* Маючи його основою надії, ми, вірні, радуємо!</p>

<p><i>Приспів: </i><b>Христос воскрес із мертвих.</b></p>

<p>О, Пасхо велика й найсвятіша, Христе!* О, Мудросте, і Слово Боже й Сило!* Подай нам з тобою справді участи брати * у невечірнім дні царства твого.</p>

<p><i>Приспів:</i><b> Ангел звістив благодатній: Чистая Діво, радуйся, і знову кажу: Радуйся, Твій Син воскрес на третій день із гробу, і мертвих воскресив. Люди, веселіться.</b></p>

<p><i>Катавасія:</i> Світися, світися, новий Єрусалиме, слава бо Господня на тобі засяяла. Радій нині і веселися, Сіоне, а ти, Чистая Богородице, втішайся воскресінням Сина твого.</p>

<p><i>Мала єктенія і виголос: </i>Бо тебе хвалять усі сили небесні, і тобі славу возсилаємо. Отцю, і Сину, і Святому Духові, нині і повсякчас, і на віки вічні.</p>

<p><b><i>Люди:</i></b><b>Амінь.</b></p>

<p><i>Світильний: </i>Плоттю заснувши, як мертвий, царю і Господи, на третій день воскрес ти, Адама підняв із тління і подолав смерть: Пасхо нетління, світу спасіння. <i>(3 р)</i></p>

<p><i>Усе, що живе..., гл.1.</i></p>

<p><b>Псалом 148</b></p>

<p>Усе, що живе, нехай хвалить Господа:* Хваліте Господа з неба,* хваліте його на висотах.* Бо тобі належить пісня, о Боже.</p>

<p>Хваліте його, всі ангели його,* хваліте його, всі воїнства небесні.* Бо тобі належить пісня, о Боже.</p>

<p>Хваліте його, ви – сонце й місяцю,* хваліте його, всі ясні зорі.</p>

<p>Хваліте його, ви – небеса небес* і води, що над небесами.</p>

<p>Нехай вони ім’я Господнє хвалять,* бо він повелів, і створились.</p>

<p>Поставив їх на віки вічні* і дав закон, що не перейде.</p>

<p>Хваліте Господа з землі,* кити і всі морські безодні;</p>

<p>Вогонь і град, сніг і туман,* і буйний вітер, який виконує його слово;</p>

<p>Гори й усі пагорби,* садовина й усі кедри;</p>

<p>Звір дикий і скот усілякий,* гад і птах крилатий;</p>

<p>Царі землі й усі народи,* князі й усі земні судді;</p>

<p>Хлопці й дівчата,* старі разом з юнацтвом.</p>

<p>Нехай ім’я Господнє хвалять, високе бо ім’я його єдине.* Велич його понад землю й небо.</p>

<p>Він підняв ріг народу свого.* Хвала всім його святим, синам Ізраїля, народові, що йому близький.</p>

<p><b>Псалом 149</b></p>

<p>Співайте Господеві нову пісню,* а хвалу йому на зборі праведників.</p>

<p>Нехай Ізраїль своім Творцем радіє,* нехай своїм царем сини Сіону веселяться.</p>

<p>Нехай хвалять ім’я його танком,* при бубні й при гарфі нехай йому співають.</p>

<p>Господь бо ласкавий до народу свого,* оздоблює перемогою покірних.</p>

<p>Нехай торжествують праведні у славі,* на своїх ложах нехай ликують.</p>

<p>Нехай хвала Божа буде на устах у них,* і двосічний меч у руці в них.</p>

<p>Щоб між народами вчинити відплату,* між племенами – покарання.</p>

<p>Щоб їхніх царів закути в кайдани,* а їхніх вельмож – у залізні окови.</p>

<p>Щоб суд написаний над ними вчинити.* Це слава всіх його преподобних.</p>

<p><b>Псалом 150</b></p>

<p>Хваліте Бога у святині його,* хваліте його у твердині сили його.</p>

<p><b>Воскресні стихири, </b><i>гл.1</i></p>

<p><i>Стих:</i> <b>Хваліте його за його подвиги великі,* хваліте його в його величі безмежній.</b></p>

<p>Оспівуємо, Христе, твої спасенні страждання* і прославляємо твоє воскресіння.</p>

<p><i>Стих: </i><b>Хваліте його звуком рогу,* хваліте його на гарфі й на гуслах.</b></p>

<p>Ти, що хрест витерпів і смерть подолав,* тай воскрес із мертвих:* втихомирним учини наше життя, Господи,* бо ти єдиний всемогутній.</p>

<p><i>Стих: </i><b>Хваліте його на бубні й танком,* хваліте його на струнах і сопілці.</b></p>

<p>Твоїм воскресінням, Христе, ти полонив ад і воскресив людину,* тож сподоби нас чистим серцем* тебе оспівувати і прослявляти.</p>

<p><i>Стих: </i><b>Хваліте його на дзвінких цимбалах, хваліте його на гучних цимбалах.* Усе, що живе, нехай хвалить Господа.</b></p>

<p>Прославляючи твій божественний прихід,* оспівуємо тебе, Христе,* бо ти народився від Діви і лишився нерозлучний від Отця,* постраждав як чоловік і добровільно витерпів хрест.* ти воскрес із гробу, немов з весільної світлиці,* щоб спасти світ. Господи, – слава тобі! </p>

<p><b>Стихири Пасхи, </b><i>гл.5</i></p>

<p><i>Стих: </i><b>Нехай воскресне Бог* і розбіжаться вороги його.</b></p>

<p>Пасха священная нам сьогодні з’явилась:* Пасха нова, святая;* Пасха таємна,* Пасха преславна,* Пасха – Христос визволитель;* Пасха непорочна,* Пасха велика,* Пасха вірних;* Пасха, що райські двері нам відчиняє;* Пасха, що освячує всіх вірних.</p>

<p><i>Стих: </i><b>Як щезає дим, нехай щезнуть.</b></p>

<p>Прийдіте,* після видіння, жінки благовісниці,* і скажіте Сіонові:* Прийми від нас радісну новину* про Воскресіння Христове!* Веселися, торжествуй* і радуйся, Єрусалиме, побачивши Царя Христа, що немов жених із гробу виходить.</p>

<p><i>Стих: </i><b>Так нехай погибнуть грішники від лиця Божого,* а праведники хай возвеселяться.</b></p>

<p>Мироносиці жінки,* рано-вранці прийшовши* до гробу Життєдавця,* знайшли ангела,* що сидів на камені,* а він, провістивши їм, так мови:* Чому шукаєте Живого між померлими?* Чому оплакуєте у тлінні Нетлінного? Ідіть, і проповідуйте його учням.</p>

<p><i>Стих: </i><b>Це день, що його створив Господь,* тож радіймо і веселімся в нім.</b></p>

<p>Пасха красна,* Пасха Господня;* Пасха, Пасха преславная нам засіяла;* Пасха! Радісно одні одних обнімімо!* О Пасхо, визволення від скорбот!* Нині бо з гробу,* наче зо світлиці, засіяв Христос,* і жінок же радістю наповнив, мовивши:* Проповідуйте апостолам.</p>

<p><b>Слава Отцю, і Сину, і Святому Духові,* і нині, і повсякчас, і на віки вічні. Амінь.</b></p>

<p>Воскресіння день!* Просвітімся торжеством,* і одні одних обнімімо,* та скажімо: Браття!* І тим, що ненавидять нас,* простім усе з Воскресінням,* і так усі заспіваймо:</p>

<p><b>Христос воскрес із мертвих, смертю смерть подолав, і тим, що в гробах, життя дарував.</b> <i>(З р.)</i></p>

<p><i>Опісля читається:</i></p>

<p><b>Огласительне слово Івана Золотоустого в день святої Пасхи</b></p>

<p>Хто побожний і боголюбивий, нехай радіє цим величним і світлим святом. Хто розумний слуга, нехай весело ввійде в радість Господа свого. Хто потрудився постом, нехай сьогодні отримає нагороду. Хто від ранньої години став до праці, нехай тепер одержить справедливу заплату. Хто по дев’ятій годині прийшов, нехай дякує Богові і радісно святкує. Хто по дванадцятій годині прибув, нехай не тривожиться, бо йому ні в чому не буде відмовлено. А хто не встиг і на третю годину, нехай приступить без вагання. І хто прибув лише на п’яту годину, нехай не боїться, що запізнився.</p>

<p>Бо Владика милосердний. Він приймає останнього, як і першого. Він задовольняє однаково і того, хто спізнився, і того, хто працює від ранку. І останнього він милує і про першого дбає; і тому щедро дає і цього обдаровує. І вчинки він приймає, і наміри вітає; І зроблене шанує, і щирі бажання він хвалить.</p>

<p>Ось тому й увійдіть усі в радість Господа свого, і перші й останні прийміть однаково нагороду! Багаті й бідні веселіться разом! Витривалі й недбайливі шануйте цей день! Звеселіться сьогодні ті, що постили, і ті, що не постили! Господня трапеза готова – розкошуйте всі! Пасха свята – нехай ніхто не виходить голодний! Усі відживляйтеся святом віри, всі споживайте з багатства Божої доброти!</p>

<p>Нехай ніхто не нарікає на вбогість, бо царювання все людне настало. Нехай ніхто не засмучується гріхами, бо прощення з гробу всім засіяло! Нехай ніхто не боїться смерти, бо смерть Спасителя нас визволила; знищив її той, кого вона тримала. Ад полонив той, хто до аду зійшов: Зазнав він смутку, зіткнувшись з його тілом.</p>

<p>Передбачивши це, пророк Ісая голосно кликав: Ад засмутився, стрінувши долі тебе... Засмутився, бо знищений; засмутився, бо зневажений. Засмутився, бо смерть на нього прийшла. Засмутився, бо зруйнований. Засмутився, бо зв’язаний.</p>

<p>Взяв людину, а на Бога натрапив. Взяв землю, а стрінув небо. Взяв, що бачив, і впав через те, чого не добачив. Де твоє, смерте, жало? Де твоя, аде, перемога? Воскрес Христос – і ти звалений. Воскрес Христос – і попадали демони. Воскрес Христос – радіють ангели. Воскрес Христос – і життя вільно пливе.</p>

<p>Воскрес Христос, – і не стало в гробах ні одного мертвого, бо Христос устав із мертвих і початок воскресіння настав спочилим. Йому слава і влада на віки вічні. Амінь.</p>

<p><i>По закінченні співається:</i></p>

<p><i>Тропар, гл.8: </i>Уст твоїх благодать, засяявши, як світлість вогню, вселенную просвітила,* не сріблолюбія скарби світові придбала,* висоту смиренномудрія нам показала,* але, твоїми словами навчаючи, отче Іване Золотоустий,* моли Слово, Христа Бога, щоб спаслися душі наші.</p>

<p><i>Священик перед святою трапезою (диякон, якщо буде, перед святими дверима), виголошує:</i></p>

<p><b>Єктенія усильного благання.</b></p>

<p><b><i>Диякон: </i></b>Помилуй нас, Боже, по великій милості твоїй, молимось тобі, вислухай і помилуй.</p>

<p><b><i>Люди, </i></b><i>на кожне прошення: </i><b>Господи, помилуй. </b><i>(З р.)</i></p>

<p>Ще молимось за святішого вселенського Архиєрея нашого <i>(ім’я)</i>, папу Римського, і за блаженнішого Патріарха нашого <i>(ім’я)</i>, і за преосвященнішого Архиєпископа нашого кир <i>(ім’я)</i>, боголюбивого Єпископа нашого кир <i>(ім’я)</i>, за тих, що служать і послужили у святім храмі цім, і за отців наших духовних, і всіх у Христі братію нашу.</p>

<p>Ще молимось за Богом бережений народ наш, за правління і за все військо.</p>

<p>Ще молимось за тут присутніх людей, що очікують від тебе великої і багатої милости, за тих, що творять нам милостиню, і за всіх православних християн.</p>

<p><b><i>Священик: </i></b>Бо милостивий і чоловіколюбець Бог єси, і тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Прохальна єктенія</b></p>

<p><b><i>Диякон: </i></b>Сповнім ранішню молитву нашу Господеві.</p>

<p><b><i>Люди, </i></b><i>на кожне прошення: </i><b>Господи, помилуй.</b></p>

<p>Заступи, спаси, помилуй і охорони нас, Боже, твоєю благодаттю.</p>

<p>Дня всього звершеного, святого, мирного й безгрішного у Господа просім.</p>

<p><b><i>Люди,</i></b><i> на кожне прошення: </i><b>Подай, Господи.</b></p>

<p><b><i>Диякон: </i></b>Ангела миру, вірного наставника, охоронця душ і тіл наших у Господа просім.</p>

<p>Прощення й відпущення гріхів і прогрішень наших у Господа просім.</p>

<p>Доброго й пожиточного для душ наших і миру для світу у Господа просім.</p>

<p>Осталий час життя нашого в мирі й покаянні скінчити у Господа просім.</p>

<p>Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими, пом’янувши самі себе і один одного, і все життя наше Христу Богові віддаймо.</p>

<p><b><i>Люди: </i>Тобі, Господи.</b></p>

<p><b><i>Священик: </i></b>Бо ти благий і чоловіколюбець Бог єси, і тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b><i>Священик: </i></b>Мир всім.</p>

<p><b><i>Люди: </i>І духові твоєму.</b></p>

<p><b><i>Диякон: </i></b>Голови ваші Господеві приклоніть.</p>

<p><b><i>Люди: </i>Тобі Господи,</b></p>

<p><b><i>Священик: </i></b>Господи святий, ти на висоті живеш і всевидючим оком твоїм споглядаєш на всяке створіння! Перед тобою схилили ми голови, душі і тіла, і молимося до тебе, Святий святих: Простягни руку твою невидиму від святого житла твого і благослови всіх нас; а якщо ми де в чому згрішили, добровільно чи не добровільно, як добрий і чоловіколюбний Бог, прости і даруй нам земні й небесні добра твої:</p>

<p>Бо до тебе належить милувати і спасати нас, Боже наш, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><b><i>Люди: </i>Амінь.</b></p>

<p><b>Великий відпуст</b></p>

<p><b><i>Диякон: </i></b>Премудрість.</p>

<p><b><i>Люди: </i>Благослови.</b></p>

<p><b><i>Священик: </i></b>Благословенний Христос Бог наш завжди, нині і повсякчас, і навіки вічні.</p>

<p><b><i>Люди: </i>Амінь. Утверди Боже, святу православну віру на віки вічні.</b></p>

<p><b><i>Диякон:</i></b>Пресвята Богородице, спаси нас.</p>

<p><b><i>Люди: </i>Світися, світися, новий Єрусалиме!* Слава бо Господня на тобі засяяла!* Радій нині і веселися, Сіоне, а ти, чиста Богородице, втішайся воскресінням Сина твого!</b></p>

<p><b><i>Священик: </i></b>Слава тобі, Христе Боже, надіє наша, слава тобі.</p>

<p><b><i>Люди: </i>Христос воскрес із мертвих, смертю смерть подолав, і тим, що в гробах, життя дарував. Господи, помилуй.</b> <i>(З р.) </i><b>Благослови.</b></p>

<p><b><i>Священик: </i></b>Христос, що воскрес із мертвих, смертю смерть подолав, і тим, що в гробах, життя дарував, істинний Бог наш, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>

<p><b><i>Люди: </i>Амінь.</b></p>

<p><i>Після відпусту, священик, стоячи у святих дверях підносить вгору святий хрест, благословляє ним людей тричі, і виголошує:</i></p>

<p><b><i>Священик: </i></b>Христос воскрес!</p>

<p><b><i>Люди: </i>Воістину воскрес!</b></p>

<p><i>Тоді священик співає оцей тропар тричі, на переміну з людьми:</i></p>

<p><b>Христос воскрес із мертвих, смертю смерть подолав, і тим, що в гробах, життя дарував.</b> <i>(Зр.)</i></p>

<p><b>І нам дарував життя вічне, поклоняємося його на третій день воскресінню.</b></p>



