<p><b><i>Велика середа.</i></b>
<p><b>Собор архангела Гавриїла.</b>
<p><b>Літургія св. Йоана Золотоустого з вечірнею</b>: катизми нема, ані поклонів. На “Господи, візвав я” 10 стихир: 5 Тріоді і 5 свята, Сл., Тріоді, І нині: свята. Вхід з Євангелієм. 4 читання: Тріоді: Прокімен Тріоді: “Воскресни, Господи”, читання: Вих. 2, 5-10; прокімен: “Ось, що добре”, читання: Йова 1, 13-22. і свята: Вих. 3, 1-8; Прип. 8, 22-30. Мала єктенія, виголос Трисвятого і далі за чином Літургія св. Івана Золотоустого. Прокімен свята. Ап. Євр. зач. 306; 2, 11-18; Єв. Лк. зач. 3; 1, 24-38, а також Єв. дня: Мт. 102 зач.; 24, 36 – 26, 2. Замість “Достойно” – ірмос 9-ої пісні канону свята з приспівом. Причасний свята.
<p><b>Утреня</b>: замість “Бог Господь” співаємо “Алилуя” розлого і мелізматично на 8 глас і тропар “Ось Жених” (2), Сл., І нині: той самий. Катизми  три, сідальні Тріоді. Відтак “Щоб удостоїтись нам”, Єв. Йо. зач. 41; 12, 17-50. Пс. 50. Трипіснець Тріоді. Перед конд.-ікосом співається мала єктенія; на 9-ій пісні “Чеснішу” не співається, ані “Достойно” по каноні, але одразу по катавасії – малу єктенію і світил. “Чертог Твій” (2), Сл., І нині: світил. той самий. Хвалитних стихир – 4: Тріоді, Сл., І нині: Тріоді; мале славослов’я і, по “Сповнім”, - стиховня Тріоді та все інше з поклонами, як у посні дні Великого посту, і якщо не приєднуємо перший час, то відпуст: «Господь, що гряде на вольну страсть спасіння нашого ради…»
<p><b>Часи</b>: все за пісним уставом святої Чотиридесятниці, лише на всіх Часах кондак Тріоді. 