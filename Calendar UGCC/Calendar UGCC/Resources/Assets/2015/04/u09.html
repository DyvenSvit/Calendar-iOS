<p><b><i>Великий четвер. Страсті. Спомин Тайної Вечері. </i></b>
<p>Св. Матрони, що в Солуні. 
<p><b>Літургія Передосвячених Дарів</b>:  катизма 18. На “Господи, візвав я” – 10 стихир Тріоді, Сл., І нині: Тріоді. Вхід з Євангелією. Прокімен: “Сповідайтеся Богу небесному”, читання: Вих. 2, 11-22; прокімен: “Господи, милість Твоя повіки”, читання: Йова 2, 1-10. Після “Нехай направиться” - виголос: “І щоб удостоїтися нам” й ін. та читає Євангеліє Мт. зач. 108; 26, 6-16. Далі по чину Літургія Передосвячених Дарів. Відпуст: «Господь, що гряде на вольну страсть спасіння нашого ради…»
<p><i>По відпусті Літургії Передосвячених Дарів вже більше не творимо поклонів у храмі, за винятком трьох доземних поклонів перед Плащаницею зі співом тропаря “Благообразний Йосиф”, а також поясних поклонів зі співом "Слава страстям Твоїм, Господи" і, за звичаєм, "Слава довготерпінню Твоєму, Господи" відповідно - перед і після читання Євангелія.</i>
<p><b>Утреня</b>: замість “Бог Господь” співаємо “Алилуя” розлого і мелізматично на 8 глас і тропар “Коли славні учні” (2), Сл., І нині: той самий. Після цього відразу: “Щоб удостоїтись нам”, Єв. Лк. зач. 108; 22, 1-39. Пс. 50. Канон Тріоді. Катавасія після кожної пісні – той самий ірмос. На 9-ій пісні “Чеснішу” не співається, ані “Достойно” по каноні, але одразу по катавасії – мала єктенія і світильний “Чертог Твій” (2), Сл., І нині: той самий. Хвалитних стихир – 4 Тріоді, Сл., І нині: Тріоді. Мале славослов’я і, по єктенії “Сповнім” – стиховня Тріоді зі своїми приспівами. По “Отче наш” – тропар “Коли славні учні” (1) без богородичного. Єктенія «Помилуй нас, Боже» і якщо не приєднуємо перший час, то відпуст: «Господь, що гряде на вольну страсть спасіння нашого ради…»
<p><b>Часи</b>: на всіх тропар і кондак Великого Четверга.