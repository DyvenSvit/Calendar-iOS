<p>Квітень 25 (12) Четвер</p>
<p><em>Великий четвер. <b>Страсті.</b> Спомин Тайної Вечері.</em></p>
<p>Прп. і ісп. Василія, єп. Парійського.</p>
<p>__________
<p><i>Літургія Передосвячених Дарів:</i> катизма 18. На “Господи, взиваю” – 10 стихир Тріоді, Сл., І нині: Тріоді. Вхід з Євангелією. Прокімен: “Сповідайтеся Богу небесному”, читання: Вих. 2, 11-22; прокімен: “Господи, милість Твоя повіки”, читання: Йова 2, 1-10. Після “Нехай направиться” - виголос: “І щоб удостоїтися нам” й ін. та читає Євангеліє Мт. зач. 108; 26, 6-16. Далі по чину Літургія Передосвячених Дарів. Відпуст: «Господь, що гряде на вольну страсть спасіння нашого ради…»</p>
<p><i>По відпусті Літургії Передосвячених Дарів вже більше не творимо поклонів у храмі, за винятком трьох доземних поклонів перед Плащаницею зі співом тропаря “Благообразний Йосиф”, а також поясних поклонів зі співом "Слава страстям Твоїм, Господи" і, за звичаєм, "Слава довготерпінню Твоєму, Господи" відповідно - перед і після читання Євангелія.</i></p>
<p><i>Утреня:</i> замість “Бог Господь” співаємо “Алилуя” розлого і мелізматично на 8 глас і тропар “Коли славні учні” (2), Сл., І нині: той самий. Після цього відразу: “Щоб удостоїтись нам”, Єв. Лк. зач. 108; 22, 1-39. Пс. 50. Канон Тріоді. Катавасія після кожної пісні – той самий ірмос. На 9-ій пісні “Чеснішу” не співається, ані “Достойно” по каноні, але одразу по катавасії – мала єктенія і світильний “Чертог Твій” (2), Сл., І нині: той самий. Хвалитних стихир – 4 Тріоді, Сл., І нині: Тріоді. Мале славослов’я і, по єктенії “Сповнім” – стиховня Тріоді зі своїми приспівами. По “Отче наш” – тропар “Коли славні учні” (1) без богородичного. Єктенія «Помилуй нас, Боже» <em>і якщо не приєднуємо перший час, то відпуст:</em> «Господь, що гряде на вольну страсть спасіння нашого ради…»</p>
<p><i>Часи:</i> на всіх тропар і кондак Великого Четверга.</p>
<p><b><i>Вечірня з Літургією св. Василія Великого</i></b></p>
<p><i>Перед службою в катедральних церквах архиєрей освячує антимінси, на літургії, після</i> І нехай будуть милості – <i>освячує миро, а по заамвонній молитві – омиває ноги.</i></p>
<p><i>Ієрей, одягнений у всі ризи багряної або іншої темної барви, звершивши проскомидію, стає перед святою трапезою, відсуває катапетасму (царські врата зачинені до </i>Світло тихе<i>), а диякон виходить південними дверима перед царські врата і виголошує:</i> Благослови, владико.</p>
<p><i>Ієрей: </i>Благословенне Царство:<i> Лик:</i> Амінь. <i>І співаємо</i> Царю Небесний, <i>трисвяте і все інше початку звичайного аж до</i> Прийдіте, поклонімся:</p>
<p><i>Коли співці почнуть співати передпочатковий псалом, диякон заходить у святилище і стає з правої сторони святої трапези, а ієрей виходить перед царські врата і молиться з непокритою головою молитви вечірні.</i></p>
<p>На “Господи, взиваю” 10 стихир Тріоді, Сл., І нині: Тріоді. Вхід з Євангелієм, прокімен “Спаси мене, Господи” і читання: Виходу 19, 10-19; прокімен “Вирятуй мене”, читання: Йова 38, 1-21; 42, 1-5 та Ісаї 50, 4-11. Мала єктенія, Трисвяте. Прокімен: «Князі народів» і Ап. 1 Кор. зач. 149; 11, 23-32. Перед Євангелієм: “Слава Страстям Твоїм, Господи”: Єв. Мт. зач. 107; Мт. 26, 1-20, Ів. 13, 3-17, Мт. 26, 21-39, Лк. 22, 43-45, Мт. 26, 40-27, 2. Після Євангелія: “Слава довготерпінню Твоєму, Господи”. Замість “Херувимської пісні” й причасного та “Нехай сповняться” – “Вечері Твоєї Тайної”; замість “Достойно” – ірмос “Гостинністю Владики”. Відпуст: «Христос, істинний Бог наш, що з премногої благости найкращу путь смирення показав, коли омив ноги учням і аж до хреста і гробу зійшов задля нас, молитвами пречистої Своєї Матері, святих славних і всехвальних апостолів, во святих отця нашого Василія Великого, архиєпископа Кесарії Каппадокійської, і всіх святих, помилує і спасе нас, як благий і чоловіколюбець».</p>