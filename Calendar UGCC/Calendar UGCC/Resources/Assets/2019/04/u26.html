
<p>Квітень 26 (13) П’ятниця</p>
<p><b>Велика п’ятниця. Плащаниця.</b></p>
<p>Св. свщмч. Артемона і тих, що з ним.</p>
<p>__________
<p><b><i>Утреня Страстей Господа нашого Ісуса Христа</i></b></p>
<p><i>Цю утреню співаємо, за уставом, по заході сонця у Вел. Четвер.</i></p>
<p><i>Аналой з двома свічниками, де буде покладене св. Євангеліє, ставиться перед царськими вратами і кадження буде перед кожним Євангелієм.</i></p>
<p><i>Ієрей в епітрахилі багряної або іншої темної барви вклоняється перед святою трапезою, відсуває катапетасму, виходить північними дверима перед зачинені царські врата і виголошує: </i>"Слава святій" і далі утреня по чину. замість “Бог Господь” співаємо “Алилуя” розлого і мелізматично на 8 глас і тропар “Коли славні учні” (2), Сл., І нині: той самий. <i>Перед читанням св. Євангелія священик, одягнений у фелон багряного кольору, кадить престіл, людей. Перед наступними Євангеліями священик кадить лише престіл.</i></p>
<p>Відпуст: «Христос, істинний Бог наш, що оплювання, і бичування, і по лиці удари, і хрест, і смерть перетерпів за спасіння світу, молитвами пречистої Своєї Матері, святих славних і всехвальних Апостолів, преподобних і богоносних отців наших, і всіх святих, помилує і спасе нас, як благий і чоловіколюбець».</p>
<p><i>Великі (Царські)Часи:</i> <i>священик в єпітрахилі багряного кольору творить малий поклін перед св. престолом, відсуває катапетасму, виходить південними дверима перед зачинені св. двері.Початок звичайний</i>. <i>Св. двері відчиняються перед прокіменом, який є перед пареміями. Після читання Апостола священик кадить престіл, іконостас та людей. Після читання Євангелія священик цілує св. Книгу, залишає її розгорнутою на аналої, а сам повертається до святилища, зачиняє св. двері, знімає фелон і далі за чином. На 9-му часі св. книга відноситься до святилища та кладеться на престолі.</i></p>
<p><i>На 1-му часі</i> – Ап. – Гал. 215 зач.; 6, 14-18. Єв. – Мт. 110 зач.; 27, 1-56.</p>
<p><i>На 3-му часі</i> – Ап. – Рим. 88 зач.; 5, 6-11. Єв. – Мр. 67 зач.; 15, 16-41.</p>
<p><i>На 6-му часі</i> – Ап. – Євр. 306 зач.; 2, 11-18. Єв. – Лк. 111 зач.; 23, 32-49.</p>
<p><i>На 9-му часі </i>– Ап. – Євр. 324 зач.; 10, 19-31. Єв. – Йо. 59 зач.; 18, 28 – 19, 37.</p>
<p><i>Вечірня: </i>Єв. – Мт. 110 зач.; Мт. 27, 1-38; Лк. 23, 39-43; Мт. 27, 39-54; Йо. 19, 31-37; Мт. 27, 55-61.</p>