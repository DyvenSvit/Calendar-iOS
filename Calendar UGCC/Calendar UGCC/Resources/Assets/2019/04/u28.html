
<p><span>Квітень 28 (15) Неділя</span></p>
<p><b><span>⊕ НЕДІЛЯ ПАСХИ. ВОСКРЕСЕННЯ ХРИСТОВЕ. ВЕЛИКДЕНЬ.</span></b></p>
<p><span>Свв. апп. Аристарха, Пуда і Трофима.</span></p>
<p>__________
<p><b><i>Надгробне:</i></b> <i>священик, одягнений в епітрахиль і фелон багряної барви, творить малий поклін перед престолом, відсуває катапетасму, відкриває св. двері та виходить перед Божий Гріб і виголошує:</i> Благословенний Бог наш..., <i>далі початок звичайний.</i> Після “Прийдіте, поклонімся” – Пс. 50, Канон Великої суботи. Святий Боже, і по “Отче наш” тропар “Коли зійшов Ти до смерти.” Єктенія усильного благання, відпуст. По відпусті тропар “Благообразний Йосиф” (3) з поклонами.</p>
<p><i>Після тропаря священик бере Плащаницю на плечі й кладе на престол, де вона перебуває протягом Світлої седмиці. А від неділі ап. Томи, ставиться над горним сідалищем або за св. престолом. В деяких церквах є звичай залишати Плащаницю на престолі до Вознесіння.</i></p>
<p><b><i>Пасхальна Утреня:</i></b> <i>коли Плащаницю взято з Божого Гробу на престіл, священик одягається у всі найсвітліші ризи. В той час у храмі формується похід: попереду хрестоносець, ікона Воскресіння, хоругви, братство, хор. Два старші брати несуть Євангеліє.</i></p>
<p><i>Прийшовши перед престіл, священик, поклонившись, бере святий хрест та кадильницю і виходить св. дверима; священик починає співати: (г. 6) ”Воскресіння Твоє, Христе Спасе...”, вірні підхоплюють, а в храмі засвічується все світло і дзвонять в усі дзвони. Похід виходить з церкви і повертає праворуч. Обійшовши церкву тричі (або один раз), священик, тримаючи лівою рукою хрест, а правою кадильницю, кадить тричі церковні двері й виголошує:</i> “Слава святій...” <i>Тоді віддає кадильницю і співає тропар</i> “Христос воскрес”. <i>Вірні повторюють, а тоді священик до половини, а вірні закінчують. Священик виголошує стихи: «Хай воскресне Бог», а вірні після кожного повторюють тропар</i> “Христос воскрес”. <i>По закінченні священик тричі стукає хрестом у двері і, відчинивши їх, входить до церкви, йде через св. двері до престолу та виголошує Мирну єктенію. Далі Пасхальна утреня по чину.</i></p>
<p><i>Під час співу Стихир Пасхи предстоятель, тримаючи святий хрест, стає перед іконостасом, а інші служителі, тримаючи книгу святого Євангелія та ікону Воскресіння Христового, стають по його правиці. Вірні приступають, цілуючи ікону, Євангеліє і святий хрест, священики вітають їх словами: «Христос воскрес!», а люди відповідають: «Воістину воскрес!» Відтак і всі присутні в храмі радісно вітають один одного з цими словами.</i></p>
<p><i>Святі та дияконські двері залишаються відчиненими впродовж цілої Світлої седмиці.</i></p>
<p><i>Перший, третій, шостий та дев’ятий часи, а також Повечер’я та Північна від Світлої Неділі Пасхи до Світлої Суботи включно відправляються за особливим чином.</i></p>
<p><i>На Літургії замість </i>Царю небесний<i>, на проскомидії, на Літургії і де ще буде, відмовляємо </i>Христос воскрес<i> тричі до Вознесіння.</i></p>
<p><i>По виглосі </i>Благословенне Царство<i> співаємо</i> Христос воскрес <i>тричі, навпереміну зі священиком, як напочатку Пасхальної утрені</i>.</p>
<p>Антифони свята. Замість Трисвятого – “Ви, що в Христа хрестилися”. Прокімен і Алилуя свята. Ап. – Ді. 1 зач.; 1-8. Єв. – Йо. 1 зач.; 1, 1-17. Під час читання Євангелії після кожного стиха вдаряють в усі дзвони. Замість “Достойно” – “Ангел сповіщав”. <i>Замість</i> Благословен, хто йде <i>і</i> Ми виділи світло істинне, <i>співаємо</i> Христос воскрес <i>один раз</i>. <i>Замість</i> Нехай сповняться <i>і</i> Будь ім’я Господнє – Христос воскрес <i>тричі. Так аж до віддання свята Пасхи. Причасний:</i> Тіло Христове прийміте.</p>
<p><i>Після заамвонної молитви (або по відпусті Літургії) відбувається благословення артоса.</i></p>