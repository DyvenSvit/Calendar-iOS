<p><span>Грудень 8 (25) Неділя</span></p>
<p><i>Неділя 25-та по Зісланні Святого Духа. Глас 8. Єв. 3.</i></p>
<p>Відданння празника Введення Богородиці. Свв. свщмчч. Климента, папи Римського, і Петра, єп. Олександрійського.</p>
<p>__________
<p><i>Вечірня:</i> „Блажен муж”. На “Господи взиваю” – 10 стихир: 4 недільних з октоїха і 6 свята, Слава: свята, І нині: богородичний-догмат 8-го гласу. Стиховня недільна. Слава, І нині: свята. На кінці: тропар недільний гласу, Слава, І нині: свята. Відпуст великий з поминанням недільним і свята.</p>
<p><i>Утреня:</i> по „Бог Господь”: тропар недільний двічі, Слава, І нині: свята. Катизми – 2, 3, 17 зі звичайними їхніми недільними сідальними октоїха, також „Ангельський собор”, мала єктенія з вигласом „Бо благословиться” й іпакой гласу. Степенна 7-го гласу. Єв. – Мр. 71 зач.; 16, 9-20. і все інше до канону – неділі. Канонів 3: перший – з октоїха недільний, другий – з октоїха богородичний і третій свята. На 9-ій – „Чеснішу” з приспівами свята до тропаря канону свята; по 9-ій – світильний недільний черговий; Слава, І нині: свята. Хвалитних стихир – 8: 4 недільні октоїха і 4 свята зі «Слава» і з двома приспівами свята; Слава: стихира євангельська, І нині: „Преблагословенна”. По великому славослов’ї – тропар «Воскрешси з гробу». Відпуст великий з поминанням недільним і свята.<b></b></p>
<p><i>Часи:</i> на всіх: тропар недільний, Слава: свята; кондаки – поперемінно, тобто на 1-му і 6-му – недільний, на 3-му і 9-му – свята.</p>
<p><i>Літургія:</i> тропар недільний і свята, Слава: кондак недільний, І нині: кондак свята. Все інше неділі. Ап. – Еф. 224 зач.; 4, 1-6. Єв. – Лк. 53 зач.; 10, 25-37. Замість „Достойно” – ірмос 9-ої пісні канону свята з його приспівом. Причасний „Хваліте” і свята.</p>