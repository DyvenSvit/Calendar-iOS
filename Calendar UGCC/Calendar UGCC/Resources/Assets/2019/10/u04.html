<p>Жовтень 4 (21) П'ятниця</p>
<p>Віддання празника Воздвиження.</p>
<p>Св. ап. Кодрата, що в Магнисії.</p>
<p>__________
<p><i>Вечірня:</i> Катизма чергова. На “Господи взиваю” – 6 стихир: усі – свята; Слава, І нині:свята. Нема входу, ані читань. Стиховня ціла – свята, з великої вечірні. На кінці: тропар свята один. Відпуст середній з поминанням свята.</p>
<p><i>Утреня:</i> по „Бог Господь”: тропар свята двічі, Слава, І нині: знову раз. Катизми чергові з сідальними свята і відразу псалом 50 та канон.Канон і все інше до кінця утрені – саме так, як у саме свято. Канон свята. На 9-ій пісні „Чеснішу” не співаємо, але приспіви святкові до ірмосів і тропарів канону. По 9-ій – світильний свята. Хвалитні стихири свята – 4, Слава, І нині: свята. Після великого славослов’я – тропар свята. Відпуст великий з поминанням свята і святого.</p>
<p><i>Часи:</i> тропар і кондак свята.</p>
<p><i>Літургія:</i> Антифони перших два – з самого свята, третій – загальний з приспівом свята, також і „Прийдіте, поклонімся” з приспівом свята. Тропар свята, Слава, І нині: кондак свята і трисвяте.Прокімен, алилуя і причасний – свята, апостол і євангелія – дня. Ап. Еф. 217 зач.; 1, 7-17. Єв. – Мр. 32 зач.; 8, 1-10. Замість „Достойно” – ірмос 9-ої пісні канону свята з його приспівом.</p>