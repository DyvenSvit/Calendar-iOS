<p><span>Червень 17 (4) Понеділок</span></p>
<p><b><span>Понеділок Святого Духа.</span></b></p>
<p><span>Тиждень 1-ий по Зісланні Святого Духа. <b>Загальниця.</b></span></p>
<p><span>Св. Митрофана, патр. Царгородського.</span></p>
<p>__________
<p><i>Вечірня:</i><i> за звичаєм співаємо одразу по закінченні Літургії. Після </i>“Благословенний Бог наш” <i>за галицьким звичаєм всі приклякають під час співання </i>“Царю небесний”. На “Господи, взиваю” 6 стихир свята, Сл., І нині: «Царю небесний». Вхід. Великий прокімен, глас 7: “Хто Бог великий, як Бог наш”. Мала єктенія і далі слідує перша коліноприклонна молитва. Після єктенії “Промовмо всі” мала єктенія і друга коліноприклонна молитва. По “Сподоби, Господи” мала єктенія і третя коліноприклонна молитва. Стиховня свята. По “Отче наш” – тропар свята. Відпуст великий:</p>
<p>«Ти, що з отчого і божественного лона вийшов, і з неба на землю зійшов, і прийняв усе наше єство, і обожествив його, а після того знову на небеса вийшов, і сидиш праворуч Бога і Отця, Ти послав на святих своїх учеників і апостолів божественного і святого, і єдиносущного і єдиносильного, і єдинославного і соприсносущного Духа, і Ним просвітив їх, а ними всю вселенну, Христос, істинний Бог наш, молитвами пречистої і пренепорочної святої своєї Матері, святих славних, прехвальних богопроповідників і духоносних апостолів і всіх святих помилує і спасе нас як благий і чоловіколюбець».</p>
<p><i>Якщо храм на честь Святого Духа, Стихири на Литії брати з вчорашньої Вечірні, а по “Отче наш”: тропар Пресвятої Тройці (2) і тропар Зіслання (1).</i></p>
<p><i>Утреня:</i> по “Бог Господь” тропар свята (2), Сл., І нині: свята. Катизми черг. Сідальні свята. <i>(Де є храм Святого Духа, по двох сідал. буде Величання, сідал. і прокімен з вчорашньої Утрені. Єв. Мт. зач. 116; 28, 16-20). Пс. 50. </i>Обидва канони свята. По 3-ій – сідал. свята, Сл., І нині: сідал. той самий. По 6-ій – конд.-ікос свята. Немає “Чеснішу”, а приспів свята. По 9-ій – світильний свята (2), Сл., І нині: другий світильний свята. Хвалитних стихир 4 – всі свята, Сл., І нині: свята. По вел. славослов’я – тропар свята (1). Відпуст великий свята.</p>
<p><i>Часи:</i> на всіх тропар і кондак свята.</p>
<p><i>Літургія:</i> антифони: перші два – свята, третій – загальний з приспівом свята. Вхідне свята. Тропар свята, Сл., І нині: кондак свята. Прокімен, алилуя та причасний свята. Ап. – Еф. 229 зач.; 5, 9-19. Єв. – Мт. 75 зач.; 18, 10-20. Замість “Достойно” – ірмос 9-ї пісні канону свята з його приспівом.</p>