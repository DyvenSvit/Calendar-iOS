<p>Березень 20 (7) Середа</p>
<p>Свв. свщмчч., єпископів Херсонських: Василія, Єфрема, Капитона Євгенія, Етерія й ін.</p>
<p>__________
<p><i>Вечірня:</i> катизма чергова. На “Господи, взиваю” 6 стихир: 3 Тріоді і 3 свщмчч., Сл.: свщмчч., І нині: богород. за гл. Сл. Прокімен Тріоді: “Спаси, Господи” і одне читання Тріоді: Бт. 4, 8-15, відтак другий прокімен: “Господь народові” і друге читання: Прип. 5, 1-15. “Сподоби, Господи”. Стиховня Тріоді. По “Отче наш” – все за посним уставом.</p>
<p><i>Утреня:</i> замість “Бог Господь” співаємо “Алилуя” і троїчні тропарі 1-го гласу. Катизми 3; сідальні: 1-й Октоїха, 2-й і 3-ій Тріоді. Пс. 50 і канон. На 3-ій, 8-ій, та 9-ій піснях – канон свщмчч. та два Тріоді. На інших – тільки канон свщмчч. Катавасія – ірмос останнього канону. По 3-ій – сідальний свщмчч., по 6-ій – кондак-ікос свщмчч. По 9-ій – “Достойно” і по єктенії – світильний гласу. Перед малим славослов’ям ієрей виголошує: “Тобі належить слава”, а відтак «Слава Тобі, що світло нам показав». Стиховня Тріоді. “Добре воно” (2), по “Отче наш”: тропар “Стоячи у храмі”; відтак “Господи, помилуй” (40) і по останньому поклоні одразу “Прийдіте, поклонімся” тричі й 1-й час.</p>
<p><i>Часи:</i> все за пісним уставом святої Чотиридесятниці.</p>