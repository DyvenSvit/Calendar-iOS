<p>Березень 11 (26) Понеділок</p>
<p><b>Початок св. Великого посту. Строгий піст.</b></p>
<p><em>Тиждень 1-ий Великого посту.</em></p>
<p>Св. Порфирія, єп. Газського.</p>
<p>__________
<p><i>Вечірня: Поклони на Вечірнях неділь Великого посту творимо не від початку Вечірні, але після “Сподоби, Господи” – три малі поклони і на трисвятому, що по “Нині відпускаєш”; а три великі поклони творимо на тропарях на “Богородице Діво” і на молитві св. Єфрема без 12 малих.</i></p>
<p>Катизми немає. На “Господи, взиваю” – 10 стихир: 4 покаянні Октоїха: <i>(2 – зі стиховні Вечірні й 2 – із стиховні Утрені)</i>, 3 Тріоді і 3 св., Сл.: св., І нині: звич. богород. за гласом «Слава». Вхід, великий прокімен, глас 8, “Не відверни лиця Твого”. “Сподоби, Господи”. Стиховня Тріоді. По “Отче наш”: співаємо 3 тропарі з поклонами, а “Під Твою милість” без поклону. “Господи, помилуй” (40) й інше, як у часослові, тільки до кінця 3-го вел. поклону молитви св. Єфрема і відразу “Слава Тобі, Христе Боже” і відпуст дня з помин. св.</p>
<p><i>П’ять перших седмичних днів кожного тижня Великого посту мають Богослуження пісного виду, починаючи від неділі ввечері. На богослужіннях вживаємо ризи багряного кольору.</i></p>
<p><i>Утреня: (поклони починаємо від катизм і робимо: на “Алилуя” кожної “Слава” катизм – 3 малі поклони; на “Чеснішу” кожного із 6 стихів пісні Богородиці – 1 малий поклін; на “Достойно” – 1 малий поклін; на “Слава во вишніх Богу” – 3 малі поклони; на прикінцевому трисвятому – 3 малі поклони; на молитві св. Єфрема – 16 поклонів, тобто 12 малих і 4 великих). </i>Замість “Бог Господь” співаємо “Алилуя” і троїчні тропарі 8-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». Канон св. і трипіснець Тріоді, які переплітаються із піснями: на 1-ій, 8-ій, і 9-ій піснях – канон св. і трипіснець Тріоді. На 3-ій, 4-ій, 5-ій, 6-ій і 7-ій – лише канон св. Катавасією буде завжди ірмос останнього канону. По 3-ій – сідальний св., Сл., І нині: його богород.; по 6-ій – кондак-ікос св., або мученичий Октоїха біжучого гласу, поданий на кінці Тріоді (так і у всі седмичні дні Великого Посту). По 9-ій – “Достойно” і по єктенії – світильний гласу. Перед малим славослов’ям ієрей виголошує: “Тобі належить слава…”, а відтак «Слава Тобі, що світло нам показав». Стиховня Тріоді. “Добре воно” (2), по “Отче наш”: тропар “Стоячи у храмі”; відтак “Господи, помилуй” (40) і по останньому поклоні відразу “Прийдіте, поклонімся” тричі й 1-й час.</p>
<p><i>Часи:</i> все за пісним уставом святої Чотиридесятниці.</p>
<p><i>Божественної літургії не служимо</i></p>