<p>Боже, Отче слави, Єдинородного Сина Свого за нас віддав єси, і Ним синами учинив нас єси: Змилосердися нині над нами, переступниками заповідей Твоїх, і не дай загинути, нам, які віддалились від Тебе, ані не зішли на нас голод благодатей Твоїх духовних, але удостой нас наближатись до Тебе устами і серцем і у честі усиновлення; добрими ділами, покажи нас наслідувачами навернення блудного сина, у якому невимовне чоловіколюб’я Твоє до нас грішних явив єси, щоб ми могли отримати незчисленні блага Твої, які приготував єси для тих, які люблять волю Твою, і стань переможцем для праведних і вірних властей наших; упокори під них всякого ворога і супостата, благодаттю і чоловіколюб’ям єдинородного Сина Твого з Яким благословен єси, з всесвятим, благим і животворящим Твоїм Духом, нині і повсякчас і на віки віків. <i>(Заамвонна молитва другої неділі великого посту)</i></p>