<p>Березень 13 (28) Середа</p>
<p>Прп. ісп. Василія, спосника Прокопового.</p>
<p>__________
<p><i>Вечірня:</i> катизма чергова. На “Господи, взиваю” 6 стихир: 3 Тріоді і 3 прп., Сл.: прп., І нині: богород. за гласом «Слава». Прокімен Тріоді: “Господи, Боже мій” і одне читання Тріоді: Бт. 1, 14-23, відтак другий прокімен: “Господи, Боже мій” і друге читання: Прип. 1, 20-33. “Сподоби, Господи”. Стиховня Тріоді. По “Отче наш” – все за посним уставом.</p>
<p><i>Велике Повечер’я з каноном св. Андрея Критського.</i></p>
<p><i>Утреня:</i> замість “Бог Господь” співаємо “Алилуя” і троїчні тропарі 8-го гласу. Катизми 3; сідальні: 1-й Октоїха, 2-й і 3-ій Тріоді. Пс. 50 і канон. На 3-ій, 8-ій, та 9-ій піснях – канон прп. та два Тріоді. На інших – тільки канон прп. Катавасія – ірмос останнього канону. По 3-ій – сідальний прп., по 6-ій – кондак-ікос прп. По 9-ій – “Достойно” і по єктенії – світильний гласу. Перед малим славослов’ям ієрей виголошує: “Тобі належить слава”, а відтак «Слава Тобі, що світло нам показав». Стиховня Тріоді. “Добре воно” (2), по “Отче наш”: тропар “Стоячи у храмі”; відтак “Господи, помилуй” (40) і по останньому поклоні одразу “Прийдіте, поклонімся” тричі й 1-й час.</p>
<p><i>Часи:</i> все за пісним уставом святої Чотиридесятниці.</p>