<p><span>Липень 14 (1) Неділя</span></p>
<p><i>Неділя 4-та по Зісланні Святого Духа. Всіх святих українського народу. Глас 3. Єв. 4.</i></p>
<p><b><span>Свято Матері Божої Неустанної Помочі.</span></b></p>
<p><span>Свв. безсребреників і чудотворців Косми і Дам'яна.</span></p>
<p>__________
<p><i>Вечірня:</i> „Блажен муж”. На “Господи взиваю” – 10 стихир: 4 недільних і 6 Святих; Слава: Святих, І нині: богородичний-догмат 3-го гласу. Після великого прокімена – 3 читання Святим: Сираха 34:13-17. Сираха 1:11-21. Муд. 3:1-9. Стихири на литії Святих. Стиховня недільна; Слава: Святим, І нині: їхній богородичний. Наблагословенні хлібів – тропар „Богородице Діво” двічі і Святим, раз.</p>
<p><i>Утреня:</i> по „Бог Господь”: тропар недільний двічі, Слава: Святим, І нині: недільний богородичний за гласом Святих. Катизми чергові і сідальний недільний, полієлей, величання, „Ангельський собор”. Степенна 3-го гласу. Прокімен недільний. Єв. – 4, Лк. 112 зач.; 24: 1-12. Псалом 50. Канонів 4: недільний з ірмосом, хрестовоскресний, без ірмоса, Богородиці, без ірмоса і Святих без ірмоса. На 9-ій – „Чеснішу”; по 9-ій – „Свят Господь Бог наш” (3) і черговий недільний світильний; Слава: Святих, І нині: їхній богородичний. Хвалитних стихир – 8: 5 недільних і 3 Святих з двома їхніми приспівами; Слава: євангельська стихира, І нині: „Преблагословенна”. Після великого славослов’я – недільний тропар «Сьогодні спасіння світу». Відпуст великий з поминанням недільним і Святих.<b></b></p>
<p><i>Часи:</i> тропар недільний, Слава: Святих, кондак – тільки Святих.</p>
<p><i>Літургія:</i> тропар недільний і Святих; Слава, і нині: кондак Святих.Прокімен недільний гласу і Святих; алилуя Святих, апостол-євангелія неділі і Святих; причасний „Хваліте Господа” і Святих „Радуйтеся праведні”. Ап. – Рим. 93 зач.; 5:18-23. Єв. – Мт. 25 зач.; 8:5-13. Святим: Ап. – Рим. 99 зач.; 8:28-39. Єв. – Мт. 10 зач.; 5:1-16.</p>
<p>__________
<p><i>Оскільки Типік о. Дольницького не передбачає випадку поєднання Служби неділі Всіх святих і Богородичного свята, то подаємо устав Служби свята Матері Божої Неустанної Помочі окремо:</i></p>
<p><i>Вечірня:</i> «Блажен муж». На «Господи, взиваю я» – 10 стихир: 4 недільних Октоїха, 6 свята. Слава, і нині: свята. Прокімен дня; Три читання свята: Бут 28, 10-17; Естер 7, 1-10; Прип 9, 1-11. На Литії всі стихири – свята. На стиховні: стихири недільні. Слава, і нині: свята. На благословенні хлібів: тропар свята (3).</p>
<p><i>Утреня:</i> Після «Бог Господь…» тропар недільний (2), Слава, і нині: свята; Катизми чергові з недільними сідальними. Полієлей і Величання, „Ангельський хор” та іпакой гласу; Всі три сідальних свята: 1-й сідальний раз, 2-й сідальний раз, Слава, і нині: 3-й сідальний. Степенна чергового гласу. Прокімен та Євангеліє - недільні. «Воскресіння Христове», Псалом 50; Стихира свята. Канон недільний і свята. На 9-ій пісні – «Величає душа моя Господа», канон воскресний, а відтак – канон свята з його приспівами. Хвалитних стихир – 8: 4 недільні, 4 свята з двома святковими приспівами; Слава: свята, І нині: «Преблагословенна». По великому славослов’ї – тропар недільний, один з двох звичайних. Відпуст великий з поминанням недільним і свята. Слава, і нині: стихира євангельська.</p>
<p><i>Літургія:</i> антифони недільні. Тропар недільний і свята, Слава: кондак недільний, І нині: кондак свята. Трисвяте, прокімен, апостол, алилуя, Євангеліє і причасний – спочатку неділі, опісля – свята. Єв. – Лк. 10, 38-42; 11, 27-28. Замість «Достойно», співаємо ірмос 9-ої пісні святкового канону свята (зі своїм приспівом).</p>