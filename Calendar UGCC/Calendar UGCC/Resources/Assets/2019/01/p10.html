<p>Поклонися Різдву, через яке ти визволився від вузлів родження. Віддай честь малому Вифлеємові, що тебе знову привів у рай. Стань на коліна перед яслами, через які, бувши нерозумним, ти оживився словом... Іди з зорею, принеси з мудрецями дари: золото, кадило й миро як Цареві і як Богові, і як померлому задля тебе. Прославляй з пастухами, торжествуй з ангелами, оспівуй з архангелами, щоб утворилось спільне торжество небесних і земних Сил <i>(св. Григорій Богослов, Гомілія на Різдво Христове)</i>.</p>