<p><i><b>Перший антифон</b></i></p>
<p>Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Стала Юдея святиня його,* Ізраїль – володіння Його <i>(Пс. 113,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Море виділо і побігло,* Йордан повернувся назад <i>(Пс. 113,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. </p>
<p><i>Приспів:</i> Молитвами Богородиці,* Спасе, спаси нас.</p>
<p><i><b>Другий антифон</b></i></p>
<p>Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Бо прихилив вухо Своє до мене* і у дні мої призову <i>(Пс. 114,2).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Обняли мене болісті смерти,* біди адові зустріли мене <i>(Пс. 114,3).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Милостивий Господь і праведний* і Бог наш милує <i>(Пс. 114,4).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i><b>Третій антифон</b></i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Вхідне:</i> Спаси нас, Сину Божий,* що хрестився в Йордані від Йоана, співаємо Тобі: Алилуя</p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Тропар мученикам, <i>глас</i> 7: Показавши всьому світу силу свого духа,* тринадцять мучеників наших славних,* ви зросили землю нашу своєю кров’ю,* прийнявши страждання ці добровільно,* і отримали за це вінки небесні,* тож моліть Христа Царя,* щоб подав нам велику милість.</p>
<p>Слава<i>: Кондак</i> мученикам<i>, глас 3:</i> Земне життя ви за ніщо мали,* погордили славою цього світу,* апостолами католицької віри сталися,* тепер же стоїте перед Царем слави,* отож моліть Його, щоб зберіг Україну нашу,* народ, що вас неустанно прославляє.</p>
<p><i>І нині: Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Прокімен, глас 1:</i> Будь, Господи, милість Твоя на нас, бо уповали ми на Тебе <i>(Пс. 32,22).</i></p>
<p><i>Стих:</i> Радуйтеся, праведні, у Господі, правим належить похвала <i>(Пс. 32,1). </i></p>
<p><i>Прокімен мученикам, глас 4:</i> До святих, що на землі,* до шляхетних — уся моя любов до них. <i>(Пс. 16).</i></p>
<p>__________
<p><i>Апостол: Євр. 323 зач.</i></p><p><b>Послання Апостола Павла до Євреїв 10, 1-18.</b></p><p><i>1</i>. Браття, закон, маючи лише тінь майбутніх благ, а не самий образ речей, ніколи не може тими самими жертвами, які приносяться щороку, повсякчас зробити досконалими тих, які приступають до Бога. <i>2</i>. Їх перестали б приносити, коли б ті, що служать, очистившись раз назавжди, не мали більше ніякої свідомости гріхів. <i>3</i>. Навпаки, ними нагадуються щороку гріхи, <i>4</i>. бо неможливо, щоб кров волів та козлів усунула гріхи.</p><p><i>5</i>. Тому, входячи у світ, він сказав:</p><p>Ти не хотів ні жертв, ні приносу,</p><p>але приготував єси мені тіло.</p><p><i>6</i>. Ти не вподобав собі</p><p>ні всепалення, ні жертви за гріхи.</p><p><i>7</i>. Тоді я сказав: ось іду,</p><p>бо у сувої книги написано про мене,</p><p>щоб учинити твою волю, Боже.</p><p><i>8</i>. Сказавши вище: ні жертв, ні приношень, ні всепалень, ні жертви за гріхи ти не хотів і не вподобав собі, дарма що вони приносяться за законом, <i>9</i>. він додає: ось я іду чинити твою волю. Він касує, отже, перше, щоб установити друге. <i>10</i>. Силою тієї волі ми освячені приносом тіла Ісуса Христа раз назавжди.</p><p><i>11</i>. Кожен священик стоїть щодня, служачи й часто приносячи ті самі жертви, що ніколи не можуть змити гріхів. <i>12</i>. Він же, принісши лиш одну жертву за гріхи, возсів назавжди по правиці Бога, <i>13</i>. чекаючи далі, поки його вороги не будуть покладені як підніжок йому під ноги. <i>14</i>. Бо він одним лиш приносом удосконалив назавжди тих, що освячуються.</p><p><i>15</i>. Про це й Дух Святий теж свідчить, коли каже:</p><p><i>16</i>. Ось той завіт, що я зроблю з ними</p><p>по тих днях, каже Господь:</p><p>я вкладу мої закони в серця їхні</p><p>і напишу їх на умах їхніх.</p><p><i>17</i>. Ні їхніх гріхів, ні несправедливости</p><p>не згадуватиму більше.</p><p><i>18</i>. А де прощення гріхів, там непотрібно вже приносу за гріхи.</p>
<p>__________
<p><i>Алилуя, глас 5:</i> Милості Твої, Господи, повік оспівуватиму, сповіщу з роду в рід істину Твою устами моїми <i>(Пс. 88,2).</i></p>
<p><i>Стих:</i> Бо сказав Ти: Повік милість збудується, на небесах приготовиться істина Твоя <i>(Пс. 88,3).</i></p>
<p><i>Стих:</i> Візвали праведні і Господь вислухав їх,* і від усіх скорбот їхніх ізбавив їх.</p>
<p>__________
<p><i>Євангеліє: Мр. 36 зач.</i></p><p><b>Євангеліє від Марка 8, 30-34.</b><p><i>30</i>. І він наказав їм гостро, щоб нікому не говорили про нього.<p><i>31</i>. І почав навчати їх, що Синові чоловічому треба багато страждати, і старші, первосвященики та книжники відцураються його і його уб'ють, і він по трьох днях воскресне. <i>32</i>. Він говорив про це відкрито. Тут Петро, взявши його набік, почав йому докоряти. <i>33</i>. Він, обернувшись і глянувши на учнів, зганив Петра й сказав:– Геть від мене, сатано! Бо ти думаєш не про те, що Боже, а про те, що людське.<p><i>34</i>. І, прикликавши народ разом із учнями, сказав їм:<p>– Коли хто хоче йти за мною, хай зречеться себе самого, візьме на себе хрест свій та йде слідом за мною. </p>
<p>__________
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11). </i></p>
<p>Радуйтеся праведні у Господі, правим належить похвала. Алилуя, <i>тричі</i>.</p>
<p>&nbsp;<hr />
<p><b>Євр. 10, 1–18. «Бо Він лиш одним приносом удосконалив назавжди тих, що освячуються»</b>
<p>Якщо ми хочемо змінитися, викорінити з себе якусь негативну рису, то бачимо, що треба докласти немало старань, щоб лиш щось мале змінити в собі. З досвіду знаємо, як це не легко. Іноді працюємо над собою і, здавалось би, подолали ту чи ту ваду, пристрасть, а вона повертається. Через довгі місяці та роки життя втрачаємо надію, що щось зможемо змінити, що зможемо стати іншими. 
<p>Але Ісус Христос дивиться на наші недосконалості зовсім інакше, Він не тільки не розчаровується в нас, Він уже дарував нам досконалість. Ми здатні бути досконалими, аби ми цього забажали. Як сказав апостол Павло, що все можу в Тому, хто укріплює мене, в Христі. Господь нас обдарував досконалістю – отже жити свято ми спроможні. 
<p><b>По словах апостола лише один принос зробив нас досконалими – жертва Ісуса Христа, тому не падаймо ніколи у відчай  і не зневірюймось, а вірмо, що смерть Господа за нас не була випадковою</b>! 
<p>&nbsp;
<p><b>Мр. 8, 30-34. «Геть від мене, сатано!»</b>
<p>Ця фраза може видатися нам дивною, адже Ісус Христос, який десь хвилю перед тим вказує на Петра як на скелю, на якій збудує свою Церкву, не вагаючись, називає Петра сатаною. Це тому, бо Спаситель зауважив, що в цей час у своїй поведінці та судженні Петро піддається впливу сатани, приймає його думки. А ці помисли надто прості, надто людські й душевні. Господь вказує, що Його шлях іде через страждання й терпіння, а Петро дає Йому пораду, яку апостолові підсуває диявол.
<p>Наше життя – це дорога, через яку нас веде Господь. Хай яких скорбот, труднощів, проблем воно не було б сповнене, завжди маємо бути свідомі, що за всім стоїть Господь. І все, що стається, не позбавлене сенсу. Творець чомусь посилає в наше життя не тільки радість і щастя, а й терпіння та страждання. Може, ми й не бачимо в цьому логіки чи потреби, але дуже важливо пам’ятати, що Бог має свій план щодо нашого життя, і бути витривалим. <b>Так, як Господь, наш Спаситель, прийняв волю Отця, так і ми маємо з миром і спокоєм приймати все, що б нам Господь не посилав, не піддаючись спокусі нарікати і зневірюватися.</b>
<p>&nbsp;<p><b>Владика Венедикт (Алексійчук)</b>