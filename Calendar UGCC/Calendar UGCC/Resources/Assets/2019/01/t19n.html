<h2 align="center" ><b>ВЕЛИКЕ ПОВЕЧІР'Я</b></h2>
<p><i>Диякон: </i>Благослови владико.</p>
<p><i>Священик:</i> Благословенний Бог наш завжди, нині і повсякчас, і на віки вічні.</p>
<p><i>Вірні: </i>Амінь.</p>
<p>Слава Тобі, Боже наш, слава Тобі.</p>
<p>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Святий Боже, святий кріпкий, святий безсмертний, помилуй нас <i>(3)</i>.</p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імени твого ради.</p>
<p>Господи, помилуй <i>(3)</i></p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p><i>Священик:</i> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p>Господи, помилуй <i>(12)</i>.</p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Прийдіте, поклонімся цареві нашому, Богу.</p>
<p>Прийдіте, поклонімся Христові, цареві нашому Богу.</p>
<p>Прийдіте, поклонімся і припадім до самого Господа Ісуса Христа, царя і Бога нашого.</p>
<h3 align="center" >Псалом 4 </h3>
<p>Вислухай мене, коли буду взивати,* мій Боже справедливий!</p>
<p>У тісноті моїй дав ти мені пільгу.* Змилуйся наді мною і вислухай мою молитву.</p>
<p>О сини людські, докіль будете твердосерді?* Чого любите пусте й шукаєте неправду?</p>
<p>Знайте: Господь предивне своєму святому робить:* Господь почує, коли візву до нього.</p>
<p>Тремтіть і не грішіть!* Роздумуйте в серцях ваших, на ложах ваших, і мовчіть!</p>
<p>Жертвуйте жертви справедливі,* і на Господа надійтесь.</p>
<p>Багато кажуть: «Хто нам покаже блага?»* Появи нам, Господи, світло лиця твого!</p>
<p>Дав ти моєму серцю радість більшу,* ніж радість тих, що їм уродило удосталь вина й хліба.</p>
<p>Не встигну я лягти, в мирі вже засинаю,* бо ти єдиний, Господи, даєш мені безпечно жити.</p>
<p><i>Псалом 6</i></p>
<p>Не докоряй мені, Господи, в твоєму гніві,* і не карай мене в твоїм обуренні.</p>
<p>Помилуй мене, Господи, бо охляв я,* вилікуй мене, бо трясуться кості в мене.</p>
<p>І душа моя – стривожена надміру.* Ти ж, Господи – докіль?</p>
<p>Вернися, Господи, вирятуй мою душу,* спаси мене задля твоєї ласки!</p>
<p>Бо ж хто по смерті тебе згадає,* в аді хто тебе хвалитиме?</p>
<p>Знемігся я від стогнання мого,* щоночі ложе моє мокре від плачу, сльозами обливаю мою постіль.</p>
<p>З журби в очах мені темніє,* – вони постарілись через усіх моїх супостатів.</p>
<p>Ідіть від мене геть, усі лиходії,* бо Господь почув голос плачу мого.</p>
<p>Почув Господь моє благання,* Господь прийняв мою молитву.</p>
<p>Усіх ворогів моїх покриє стид та страх великий,* і засоромлені вони назад повернуться швидко.</p>
<p><i>Псалом 12</i></p>
<p>Доки, Господи, зовсім будеш мене забувати?* Доки ховатимеш лице твоє від мене?</p>
<p>Доки журбою буду мучити мою душу,* тужити щодня серцем?</p>
<p>Доки мій ворог буде величатися надо мною?* Зглянься і вислухай мене, Господи, мій Боже!</p>
<p>Просвіти мої очі, щоб мені не заснути смертю,* щоб не сказав мій ворог: «Я його подужав!»</p>
<p>Щоб мої вороги не раділи, коли я захитаюсь.* Я ж бо надіявся на твою ласку.</p>
<p>Нехай радіє моє серце твоїм спасінням!* Заспіваю Господеві, добро бо мені вчинив.</p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Алилуя, алилуя, алилуя; слава Тобі, Боже <i>(3).</i></p>
<p>Господи, помилуй <i>(3).</i></p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p><i>Псалом 24</i></p>
<p>До тебе, Господи, підношу душу мою,* на тебе покладаюсь, Боже мій.</p>
<p>Не дай, щоб я осоромивсь!* Не дай, щоб вороги мої злораділи наді мною.</p>
<p>Бо ніхто з тих, що на тебе чекають, не осоромиться.* Нехай осоромиться, хто зраджує без причини.</p>
<p>Вкажи мені, Господи, твої дороги,* навчи мене, де твої стежки.</p>
<p>Напути мене по твоїй правді й навчи мене,* бо ти Бог, мій Спаситель, тебе очікую увесь день.</p>
<p>Згадай про твоє милосердя, Господи,* і про твою милість, вона бо споконвіку.</p>
<p>Гріхів юности моєї і переступів моїх не згадуй,* з милосердя твого згадай мене, Господи, доброти твоєї ради.</p>
<p>Добрий Господь і праведний,* тому й навчає грішників дороги.</p>
<p>Наводить покірливих на правду* і навчає смиренних путі своєї.</p>
<p>Усі стежки Господні – милість і правда* для тих, що бережуть завіт його і свідоцтва його.</p>
<p>Імени твого ради, Господи,* відпусти гріх мій, і бо він великий.</p>
<p>Хто він, той чоловік, що Господа боїться?* Він вкаже йому дорогу, яку той має вибрати.</p>
<p>Сам він зазнає щастя* і рід його успадкує землю.</p>
<p>Довірливий Господь до тих, які його бояться,* і свій завіт дає їм знати.</p>
<p>Очі мої завжди до Господа,* бо він звільнить від сіті мої ноги.</p>
<p>Зглянься і змилосердься наді мною,* бо я самотній і нещасний.</p>
<p>Злагідни скорботи мого серця* і виведи мене з тісноти моєї.</p>
<p>Споглянь на моє горе й на труд мій,* і відпусти всі гріхи мої.</p>
<p>Глянь, яка безліч ворогів у мене;* ненавистю лютою ненавидять мене.</p>
<p>Збережи мою душу й спаси мене,* щоб я не зазнав ганьби, бо до тебе прибігаю.</p>
<p>Нехай правота і досконалість мене зберігають,* бо на тебе, Господи, я надіюсь.</p>
<p>Визволь Ізраїля, о Боже,* від усіх його скорбот.</p>
<p><i>Псалом 30</i></p>
<p>До тебе, Господи, я прибігаю; не дай мені осоромитися повіки,* у твоїй справедливості визволь мене.</p>
<p>Нахили до мене твоє вухо, спаси мене притьмом,* будь скелею захисту для мене, твердинею міцною, щоб мене урятувати!</p>
<p>Бо ти – скеля моя й моя твердиня,* і ради імени твого веди мене та керуй мною.</p>
<p>Виведи мене з тенет, що тайно наставлено на мене,* бо ти – моє пристановище.</p>
<p>В руки твої віддаю я духа мого:* Ти визволив мене, Господи, вірний Боже.</p>
<p>Ти ненавидиш тих, що почитають бовванів нікчемних,* а я на Господа уповаю.</p>
<p>Радітиму й буду веселитись твоїм милосердям,* бо зглянувсь ти над моїм горем, знав душі моєї скорботи.</p>
<p>І не віддав мене в руки супостата,* поставив на широкім місці мої ноги.</p>
<p>Змилуйся надо мною, Господи, бо мені скрутно;* з журби виснажилися в мене очі, душа моя і нутро моє.</p>
<p>Життя моє виснажується в горі, літа мої в стогнанні.* У смутку підупала моя сила, і кості мої повисихали.</p>
<p>Я став сміховиськом усім моїм противникам і ганьбою моїм сусідам,* страховищем моїм знайомим; хто мене бачить надворі, утікає від мене.</p>
<p>Мене, немов мерця, забуто в серці;* я став, немов розбитий посуд.</p>
<p>Бо чув я нашіптування багатьох, страхіття навколо;* коли вони разом змовлялися на мене, і замишляли відібрати життя в мене.</p>
<p>А я на тебе, Господи, уповаю і кажу:* Ти єси Бог мій!</p>
<p>В руках у тебе моя доля:* вирятуй мене з руки ворогів і гнобителів моїх.</p>
<p>Освітли світлом твого обличчя слугу твого,* спаси мене в твоїм милосерді!</p>
<p>Господи, не дай мені осоромитись, до тебе бо взиваю;* нехай грішники вкриваються соромом, нехай мовчки зійдуть до шеолу.</p>
<p>Нехай заніміють уста брехливі,* що на праведного нахабно говорять.</p>
<p>Яка велика, Господи, твоя доброта, що її ти зберіг тим, що тебе бояться;* і чиниш тим, що до тебе прибігають, перед людськими синами.</p>
<p>Ти ховаєш їх у сховку обличчя свого від змов людських;* ти їх заховуєш у наметі від язиків сварливих.</p>
<p>Благословенний Господь, бо дивне своє милосердя* явив мені в місті обороннім.</p>
<p>Я ж у збентеженні моїм промовив: «Відтятий я з-перед твоїх очей!»* Та ти почув голос мого благання, коли я взивав до тебе.</p>
<p>Любіть Господа, усі його святі!* Вірних стереже Господь, а гордовитим з лишком відплатить.</p>
<p>Сміло! І нехай ваше серце буде відважне,* – ви всі, що уповаєте на Господа.</p>
<p><i>Псалом 90</i></p>
<p>Ти, що живеш під Всевишнього покровом,* що у Всесильного тіні пробуваєш!</p>
<p>Скажи до Господа: Мій захисте і моя твердине,* мій Боже, на котрого покладаюсь.</p>
<p>Він бо спасе тебе від сітки птахолова,* і від погибельного мору.</p>
<p>Він тебе покриє крилами своїми, і ти втечеш під його крила;* щит і забороло – його вірність.</p>
<p>Ти не злякаєшся ні страху вночі,* ані стріли, що вдень літає.</p>
<p>Ані чуми, що в пітьмі бродить,* ані зарази, що нищить опівдні.</p>
<p>Нехай і тисяча впаде біля тебе, і десять тисяч праворуч від тебе,* – до тебе не підійде.</p>
<p>Ти лиш очима споглянеш* – і кару грішників побачиш.</p>
<p>Бо Господь — твоє прибіжище,* Всевишній — твій захист.</p>
<p>Ніяке лихо до тебе не приступить,* ніяка кара не підійде близько намету твого.</p>
<p>Бо ангелам своїм він повелить про тебе,* щоб берегли тебе на всіх твоїх дорогах.</p>
<p>І на руках тебе носитимуть,* щоб не спіткнулася нога твоя об камінь.</p>
<p>На гада й змія будеш наступати,* розтопчеш лева й дракона.</p>
<p>Тому, що він виявив свою любов до мене, я його врятую;* я вивищу його, бо він знає моє ім’я.</p>
<p>Візве до мене, і я озвусь до нього;* я буду з ним у скруті, я його визволю і його прославлю.</p>
<p>Довгим віком його насичу* і явлю йому моє спасіння.</p>
<p>Слава Отцю, і Сину, і Святому Духові, і нині і повсякчас, і на віки вічні. Амінь.</p>
<p>Алилуя, алилуя, алилуя; слава тобі, Боже! <i>(З).</i></p>
<p>Господи помилуй <i>(3).</i></p>
<p>Слава Отцю, і Сину, і Святому Духові, нині і повсякчас, і на віки вічні. Амінь.</p>
<h3 align="center" >З нами Бог: Ісая гл. 8-9</h3>
<p><i>Священи: </i>З нами Бог, розумійте, народи, і покоряйтеся: Бо з нами Бог.</p>
<p><i>Вірні: </i>З нами Бог, розумійте, народи, і покоряйтеся: Бо з нами Бог.</p>
<p><i>Священи: </i>З нами Бог, розумійте, народи.</p>
<p><i>Вірні: </i>І покоряйтеся, бо з нами Бог.</p>
<p><i>Священик сам читає стихи, а хор за кожним разом співає: </i>З нами Бог...</p>
<p><i>Вірні:</i> <b>З нами Бог, розумійте, народи, і покоряйтеся, бо з нами Бог.</b></p>
<p>Почуйте всі аж до краю землі: Бо з нами Бог.</p>
<p>Могутні, покоряйтеся: Бо з нами Бог.</p>
<p>Задумуйте задуми, та вони не вдадуться: Бо з нами Бог.</p>
<p>Давайте накази, та вони не здійсняться: Бо з нами Бог.</p>
<p>Господа сил – його шануйте як святого: Бо з нами Бог.</p>
<p>Його ви маєте боятися, перед ним маєте тремтіти: Бо з нами Бог.</p>
<p>Він – камінь спотикання і скеля падіння: Бо з нами Бог.</p>
<p>Надіятися буду на Господа, і він спасе мене: Бо з нами Бог.</p>
<p>Ось сам я і діти, що їх дав мені Господь: Бо з нами Бог.</p>
<p>Народ, що в пітьмі ходить, побачив світло велике: Бо з нами Бог.</p>
<p>Над тими, що живуть у смертній тіні, світло засяяло: Бо з нами Бог.</p>
<p>Бо хлоп’ятко нам народилося, сина нам дано: Бо з нами Бог.</p>
<p>Влада на плечах у нього: Бо з нами Бог.</p>
<p>І дадуть йому ім’я: Чудесний порадник: Бо з нами Бог.</p>
<p>Сильний Бог, Отець довічний, Князь миру: Бо з нами Бог.</p>
<p>Слава Отцю і Сину, і Святому Духові: Бо з нами Бог.</p>
<p>І нині і повсякчас, і на віки вічні. Амінь. Бо з нами Бог.</p>
<p>З нами Бог, розумійте, народи.</p>
<p>І покоряйтеся, бо з нами Бог.</p>
<p><i>І одразу читається:</i></p>
<p>День проживши, дякую тобі, Господи.* Подай мені, молю, Спасе,* вечір із ніччю без гріха, і спаси мене.</p>
<p><b>Слава: </b>День проживши, прославляю тебе, Владико.* Подай мені, молю, Спасе,* вечір із ніччю без спокуси, і спаси мене.</p>
<p><b>І нині: </b>День проживши, в піснях славлю тебе, Святий. Подай мені, молю, Спасе, вечір із ніччю без підступу, і спаси мене.</p>
<p>Безтілесне єство херувимське немовчними піснями тебе прославляє.* Шестикрилі серафими неперестанними голосами тебе славлять.* Ангелів усе воїнство трисвятими піснями тебе вихваляє.* Бо ти, бувши Отцем, існуєш раніш усього* і маєш співбезначального твого Сина й носиш рівночесного Духа життя,* Тройцю являючи неподільну.</p>
<p>Пресвята Діво, Мати Божа,* Слова очевидці й слуги, та пророків і мучеників собори, що маєте життя безсмертне!* За всіх щиро моліться, бо всі ми в бідах,* щоб, визволившись з облуди лукавого, співали ми пісню ангельську:* Святий, святий, святий, трисвятий Господи,* помилуй і спаси нас. Амінь.</p>
<p><b><i>Символ віри</i></b></p>
<p>Вірую в єдиного Бога Отця, вседержителя, творця неба і землі, і всього видимого і невидимого.</p>
<p>І в єдиного Господа Ісуса Христа, Сина Божого, єдинородного, від Отця родженого перед усіма віками.</p>
<p>Світло від світла, Бога істинного від Бога істинного, родженого, несотвореного, єдиносущного з Отцем, що через нього все сталося.</p>
<p>Він задля нас людей і нашого ради спасіння зійшов із небес, і воплотився з Духа Святого і Марії Діви, і стався чоловіком.</p>
<p>І був розп’ятий за нас, за Понтія Пилата, і страждав, і був похований.</p>
<p>І воскрес у третій день, згідно з Писанням.</p>
<p>І вознісся на небо, і сидить праворуч Отця.</p>
<p>І вдруге прийде зі славою судити живих і мертвих, а його царству не буде кінця.</p>
<p>І в Духа Святого, Господа животворящого, що від Отця [і Сина] ісходить, що з Отцем і Сином рівнопоклоняємий і рівнославимий, що говорив через пророків.</p>
<p>В єдину, святу, соборну й апостольську Церкву.</p>
<p>Ісповідую одне хрещення на відпущення гріхів.</p>
<p>Очікую воскресіння мертвих, і життя будучого віку. Амінь.</p>
<p><i>Молебні стихи</i></p>
<p>Пресвята Владичице Богородице, моли Бога за нас, грішних<i>.</i></p>
<p>Усі небесні сили святих Ангелів і Архангелів, моліте Бога за нас, грішних<i>.</i></p>
<p>Святий Іване, пророче і предтече, і христителю Господа нашого Ісуса Христа, моли Бога за нас, грішних<i>.</i></p>
<p>Святі славні Апостоли, Пророки й Мученики та всі Святі, моліте Бога за нас, грішних<i>.</i></p>
<p>Преподобні й богоносні отці наші Антонію і Теодосію та інші чудотворці Печерські, моліть Бога за нас, грішних<i>.</i></p>
<p>Непереможна й незламна, і божественна сило чесного й животворящого Хреста, не покинь нас, грішних<i>.</i></p>
<p>Боже, милостивий будь нам, грішним<i>.</i></p>
<p>Боже, очисти гріхи наші і помилуй нас<i>.</i></p>
<p>Святий Боже, святий Кріпкий, святий Безсмертний, помилуй нас (<i>3 р</i>.).</p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй (<i>3 р</i>.).</p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Тропар: (г. 1):</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Господи, помилуй <i>(40).</i></p>
<p>Слава Отцю, і Сину, і Святому Духові, нині і повсякчас, і на віки вічні. Амінь.</p>
<p>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p>Іменем Господнім благослови, отче!</p>
<p><i>Священик: </i>Молитвами святих отців наших, Господи Ісусе Христе, Боже наш, помилуй нас.</p>
<p><i>Вірні: </i>Амінь.</p>
<h3 align="center" >Молитва святого Василія</h3>
<p><i>Священик: </i>Господи, Господи, Ти охоронив нас від усякої напасти, що приходить удень, охорони нас і від усякої злої напасти вночі. Прийми жертву вечірню, підношення рук наших. І сподоби нас і нічну пору без гріха прожити, без спокуси від злого, і визволь нас від усякої тривоги і страху, що від диявола до нас приходить. Даруй душам нашим покаяння і думкам нашим острах перед іспитом на страшному і праведному суді Твоєму. Прикуй до страху перед Тобою плоть нашу і приборкай тілесні члени наші, щоб ми і під час сну в спокої просвіщалися, роздумуючи про заповіді Твої. Віддали від нас усякі помисли неподобні й пристрасть згубну. Підведи нас на час молитви, щоб ми зміцнились вірою і поступали у заповідях Твоїх, благоволінням і милосердям Єдинородного Сина Твого, що з ним Ти благословенний з пресвятим, і благим, і животворящим твоїм Духом, нині й повсякчас, і на віки вічні. Амінь.</p>
<h3 align="center" > (Частина II)</h3>
<p>Прийдіте, поклонімся цареві нашому, Богу.</p>
<p>Прийдіте, поклонімся Христові, цареві нашому Богу.</p>
<p>Прийдіте, поклонімся і припадім до самого Господа Ісуса Христа, царя і Бога нашого.</p>
<p><i>Псалом 50</i></p>
<p>Помилуй мене, Боже, по великій милості Твоїй,* і багатством щедрот Твоїх очисти беззаконня моє.</p>
<p>Обмий мене повнотою з беззаконня мого* і від гріха мого очисти мене.</p>
<p>Бо беззаконня моє я знаю* і гріх мій є завжди передо мною.</p>
<p>Проти Тебе єдиного я згрішив* і перед Тобою зло вчинив.</p>
<p>То і правий Ти в словах твоїх* і переможеш, коли будеш судити.</p>
<p>Це бо в беззаконнях я зачатий* і в гріхах родила мене мати моя.</p>
<p>Це бо істину полюбив єси,* невідоме й таємне мудрости своєї явив Ти мені.</p>
<p>Окропи мене іссопом, і очищуся,* обмий мене, і стану біліший від снігу.</p>
<p>Дай мені почути радість і веселість,* зрадіють кості сокрушені.</p>
<p>Відверни лице Твоє від гріхів моїх* і всі беззаконня мої очисти.</p>
<p>Серце чисте утвори в мені, Боже,* і духа правого обнови в нутрі моєму.</p>
<p>Не відкинь мене від лиця Твого* і Духа Твого Святого не відійми від мене.</p>
<p>Верни мені радість спасення Твого* і духом владичним утверди мене.</p>
<p>Вкажу беззаконним дороги Твої,* і нечестиві до Тебе навернуться.</p>
<p>Визволь мене від вини крови, Боже, Боже спасення мого,* і язик мій радісно прославить справедливість Твою.</p>
<p>Господи, губи мої відкрий,* і уста мої сповістять хвалу Твою.</p>
<p>Бо, якби Ти жертви захотів, дав би я,* та всепалення не миле Тобі.</p>
<p>Жертва Богові – дух сокрушений,* серцем сокрушеним і смиренним Бог не погордить.</p>
<p>Ущаслив, Господи, благоволінням Твоїм Сіон* і нехай здвигнуться стіни єрусалимські.</p>
<p>Тоді уподобаєш собі жертву правди, приношення і всепалення,* тоді положать на вівтар твій тельців.</p>
<p><i>Псалом 101</i></p>
<p>Господи, почуй мою молитву;* моє благання нехай до тебе дійде.</p>
<p>Не ховай обличчя твого від мене в день моєї скрути.* Прихили до мене твоє вухо, коли до тебе взиваю, вислухай мене скоро.</p>
<p>Бо дні мої, як дим, щезають,* і мої кості, як жар, тліють.</p>
<p>Прибите, мов трава, в’яне моє серце,* я забуваю істи хліб мій.</p>
<p>Від сильного мого стогнання* прилипли мої кості до моєї шкіри.</p>
<p>Я став, мов пелікан у пустині,* зробивсь, мов пугач той у руїнах.</p>
<p>Не сплю я і стогну,* немов самітна пташка на покрівлі.</p>
<p>Вороги мої ввесь час мене ображають;* ті, що лютують проти мене, кленуться мною.</p>
<p>Бо я, неначе хліб, їм попіл,* і напиток мій із сльозами я змішую:</p>
<p>Через твій гнів і твоє обурення,* бо ти мене підняв і кинув.</p>
<p>Дні мої, неначе тінь, що простягнулась,* і сам я, неначе трава, в’яну.</p>
<p>Ти ж, Господи, сидиш повіки на престолі,* й ім’я твоє по всі роди.</p>
<p>Ти встанеш, змилуєшся над Сіоном,* бо час над ним уже змилосердитись, бо прийшла година.</p>
<p>Слуги твої люблять його каміння,* їм милий його порох.</p>
<p>Народи будуть імени Господнього боятися* і всі царі землі – твоєї слави.</p>
<p>Коли Господь Сіон відбудує,* з’явиться у своїй славі.</p>
<p>Зглянеться він над молитвою нужденних,* молитвою їхньою не погордує.</p>
<p>Нехай це запишеться для майбутнього роду,* і народ, що буде створений, хвалитиме Господа.</p>
<p>Бо він з висоти своєї святині подивився,* Господь із небес на землю поглянув.</p>
<p>Щоб почути стогін бранця,* щоб визволити призначених на смерть;</p>
<p>Щоб звіщали ім’я Господа в Сіоні,* і хвалили його в Єрусалимі,</p>
<p>Коли разом зберуться народи і царства,* щоб служити Господеві.</p>
<p>Він виснажив у дорозі мою силу,* укоротив дні мої.</p>
<p>Я кажу: Боже мій, не забирай мене в половині віку мого;* літа твої по всі роди!</p>
<p>Спервовіку світу ти заснував землю,* і небеса – діло рук твоїх.</p>
<p>Вони загинуть, ти ж будеш стояти; все постаріється, немов одежа.* Наче вбрання, ти їх міняєш і вони пройдуть.</p>
<p>Ти ж усе той самий,* і літам твоїм кінця немає.</p>
<p>Сини слуг твоїх будуть жити* і їхнє потомство утривалиться перед тобою.</p>
<h3 align="center" >Молитва Манасії</h3>
<p><i>Священик: </i>Господи Вседержителю, Боже отців наших, Авраама й Ісаака та Якова й праведного роду їх. Ти сотворив небо й землю з усією красою їх, ти зв’язав море словом наказу твого. Ти замкнув безодню і запечатав її страшним і славним Іменем твоїм, тебе все боїться і тремтить перед силою твоєю, бо ніхто не встоїть перед величністю слави твоєї; нестерпний гнів погрози твоєї на грішників, але безмежна й недослідима милість обітниці твоєї. Бо ти Господь Всевишній, милосердний, довготерпеливий і многомилостивий, і вболіваєш над гріхами людськими. Ти, Господи, з безмежної доброти твоєї, дав змогу покаяння і відпущення тим, що нагрішили перед тобою і, з безмежного милосердя твого, призначив покаяння для грішних на спасіння. Ти ж, Господи, Боже сил,, не встановив покаяння для Авраама, Ісаака та Якова, що не згрішили перед тобою, але встановив покаяння для нас грішних, бо гріхів наших більше, ніж піску морського. Намножилися беззаконня наші, Господи, намножилися беззаконня наші, тож ми недостойні глянути й побачити висоту небесну задля безлічі провин наших. Зв’язано нас великими оковами залізними так, що не можемо піднести голови й нема полегші для нас, бо ми прогнівили тебе, і лукаве перед тобою вчинили, не сповнивши волі твоєї і не додержавши наказів твоїх. Тому нині ми згинаємо коліна й від серця благаємо в тебе милосердя. Нагрішили ми, Господи, нагрішили, і беззаконня наші ми знаємо! Але прохаємо, благаючи: Прости нам, Господи, прости нам і не погуби нас з беззаконнями нашими, не пам’ятай провин наших і в гніві твоєму не засуди нас повік до безодні. Бо ти, Боже, є Бог тих, що каються, і на нас виявив всю ласкавість свою: з великої милости твоєї спаси нас, недостойних, і будемо тебе завжди прославляти за днів життя нашого. Бо тебе хвалять усі сили небесні й слава твоя на віки вічні.</p>
<p><i>Вірні:</i> Амінь.</p>
<p>Святий Боже, святий Кріпкий, святий Безсмертний, помилуй нас (<i>3 р</i>.).</p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй (<i>3 р</i>.).</p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Кондак: (г. 4)</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p>Господи, помилуй <i>(40).</i></p>
<p>Слава Отцю, і Сину, і Святому Духові, нині і повсякчас, і на віки вічні. Амінь.</p>
<p>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p>Іменем Господнім благослови, отче.</p>
<p><i>Священик: </i>Молитвами святих отців наших, Господи Ісусе Христе, Боже наш, помилуй нас.</p>
<p><i>Вірні: </i>Амінь.</p>
<p><b><i>Молитва св. Василія Великого</i></b></p>
<p><i>Священик:</i> Владико, Боже, Отче вседержителю, Господи, Сину єдинородний, Ісусе Христе і Святий Душе, єдине Божество і єдина сило: Помилуй мене грішного і, якими задумами знаєш, спаси мене, недостойного слугу Твого, бо Ти благословенний на віки вічні.</p>
<p><i>Вірні:</i> Амінь.</p>
<h3 align="center" > (Частина III)</h3>
<p>Прийдіте, поклонімся цареві нашому, Богу.</p>
<p>Прийдіте, поклонімся Христові, цареві нашому Богу.</p>
<p>Прийдіте, поклонімся і припадім до самого Господа Ісуса Христа, царя і Бога нашого.</p>
<p><i>Псалом 69</i></p>
<p>Боже, рятуй мене,* Господи, мені на допомогу поспішися!</p>
<p>Нехай засоромляться і почервоніють ті,* що на моє життя чигають.</p>
<p>Нехай назад відступлять і застидаються ті,* що тішаться моїм нещастям.</p>
<p>Нехай повернуться назад, стидом прибиті, ті,* що до мене кажуть: «Добре йому, добре!».</p>
<p>Нехай радуються й веселяться в тобі всі,* що тебе шукають</p>
<p>Ті, що завжди кажуть: «Нехай возвеличиться Господь!»* - і ті, що люблять твою допомогу.</p>
<p>Я ж бідний та нужденний; Боже,* поспішись до мене!</p>
<p>Ти - моя допомога і мій визволитель;* о Господи, не забарися!</p>
<p><i>Псалом 142</i></p>
<p>О Господи, почуй мою молитву,* у твоїй вірності нахили вухо своє до мольби моєї; вислухай мене в твоїй правді!</p>
<p>І не входь у суд із твоїм слугою,* бо ніхто з живих не виправдається перед тобою.</p>
<p>Бо мою душу гонить ворог, життя моє топче в землю,* він оселює мене в пітьмі, як давно померлих.</p>
<p>Дух мій тривожиться в мені,* і серце моє жахається в мені всередині.</p>
<p>Я згадую дні давні,* роздумую над усіма вчинками твоїми і над ділами рук твоїх міркую.</p>
<p>До тебе простягаю мої руки;* моя душа, мов спрагла земля, тебе жадає.</p>
<p>Вислухай мене скоро, Господи, бо знемагає дух мій.* Не крий твого обличчя від мене, щоб я не став, як ті, що сходять у яму.</p>
<p>Дай мені вранці відчути твою милість, бо я на тебе покладаюсь.* Вкажи мені дорогу, якою слід мені ходити, бо до тебе я підношу мою душу.</p>
<p>Спаси мене, Господи, від ворогів моїх,* - бо до тебе прибігаю.</p>
<p>Навчи мене творити твою волю, бо ти Бог мій.* Нехай твій добрий дух веде мене по рівній землі.</p>
<p>Живи мене, о Господи, імени твого ради,* у справедливості твоїй виведи з скорботи мою душу.</p>
<p>І в гніві твоєму знищ моїх супротивників.* І вигуби всіх гнобителів душі моєї, бо я твій слуга.</p>
<h3 align="center" >Мале славослов'я </h3>
<p>Слава в вишніх Богу, і на землі мир,* в людях благовоління.</p>
<p>Хвалимо Тебе, благословимо Тебе, кланяємось Тобі,* славимо Тебе, дякуємо Тобі заради великої Твоєї слави.</p>
<p>Господи, Царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>
<p>Господи, Боже, Агнче Божий, Сину Отця,* що береш гріхи світу, помилуй нас.</p>
<p>Ти, що береш гріхи світу,* прийми нашу молитву.</p>
<p>Ти, що сидиш по правиці Отця,* помилуй нас.</p>
<p>Ти бо один лише святий, Ти єдиний Господь, Ісус Христос,* на славу Бога Отця. Амінь.</p>
<p>Щоночі буду Тебе благословити* і хвалити ім’я Твоє на віки вічні.</p>
<p>Господи, Ти був нам пристановищем* по всі роди.</p>
<p>Молюсь: Господи, змилуйся надо мною,* вилікуй мою душу, бо гріх мій – перед Тобою.</p>
<p>Господи, до Тебе я прибігаю,* навчи мене творити Твою волю, бо Ти Бог мій.</p>
<p>Бо в Тебе є джерело життя,* у Твоїм світлі побачимо світло.</p>
<p>Добавляй ласку тим,* що визнають Тебе.</p>
<p>Сподоби, Господи, у цю ніч* без гріха зберегтися нам.</p>
<p>Благословенний Ти, Господи, Боже отців наших,* і хвальне, і прославлене ім’я Твоє навіки. Амінь.</p>
<p>Нехай буде, Господи, милість Твоя на нас,* бо ми надіємось на Тебе.</p>
<p>Благословенний Ти, Господи,* навчи мене установ Твоїх.</p>
<p>Благословенний Ти, Владико,* врозуми мене установами Твоїми.</p>
<p>Благословенний Ти, Святий,* просвіти мене установами Твоїми.</p>
<p>Господи,милість твоя повіки,* не покидай діло рук твоїх.</p>
<p>Тобі належить хвала,* Тобі належить пісня.</p>
<p>Тобі належить слава:* Отцю, і Сину, і Святому Духові.</p>
<p>Нині і повсякчас,* і на віки вічні. Амінь.</p>
<h3 align="center" ><i>Стихири на Литії</i></h3>
<p><i>(г. 4, болгарський)</i> Той, що зодягається світлом, наче ризою,* благозволив задля нас стати до нас подібним.* Нині він покривається Йордановими струмками.* Він сам не потребує очищення,* але нам він собою споготовляє вiдродження.* О чудо дивне!* Христос Бог i Спаситель душ наших* розварює без вогню* i без зруйнування знову утворює i спасає тих,* що хрестяться в iм'я його.</p>
<p>Тебе, що в Дусі і вогні очищаєш гріх світу,* побачив Хреститель, як ти йшов до нього,* і вжахнувся та тремтів, і закликав, кажучи:* Не осмілююсь дотикатись пречистої голови твоєї;* ти ж мене освяти, Владико, божественним явленням твоїм,* єдиний Чоловіколюбче.</p>
<p>Прийдіть, наслідуймо мудрих дів;* прийдіть, зустрінемо явленого Владику,* який прийшов, наче жених, до Івана.* Йордан, побачивши це, вжахнувся і завмер,* а Іван закликав: Не осмілююсь торкнутись голови Безсмертного.* Дух зійшов у вигляді голуба, щоб освятити води,* і голос був з неба: Це – Син мій,* що прийшов у світ спасти рід людський.* Господи, - слава тобі!</p>
<p>Охрестившись, Христос виходить з води та світ з собою пiдносить* i бачить відкриті небеса,* які Адам замкнув собі і своїм нащадкам.* Дух Святий засвідчує його Божество,* бо ж одночасно з ним приходить i голос з неба,* який свідчить що він – Спас душ наших.</p>
<p>Задрижала Христителева рука,* коли діткнулась твоєї пречистої голови,* і Йордан-ріка завернулась назад,* не насмілюючись тобі служити.* Бо як він Ісуса Навина злякався,* то як же ж не було йому страхатися Творця свого.* Ти, Спасе наш, здійснив увесь цей задум,* щоб спасти своїм явлiнням світ, єдиний Чоловiколюбче.</p>
<p><b>Слава:</b><i> (г. 8, болгарський) </i>Ти, Господи, вирішив здійснити все, що уклав від віку.* Bід усього створіння прийняв ти служіння для своєї тайни:* від ангелів – Гавриїла, від людей – Діву,* від небес – зорю, а вiд Йордану – воду,* в якій ти знищив людські беззаконня.* Господи, слава тoбі!</p>
<p><b>І нині: </b>Сьогодні створіння просвічується.* Сьогодні радіє все на небі й на землі.* Ангели i люди об'єднуються,* бо куди приходить Цар, там i лад настає.* Тому спiшімся на Йордан, щоб усі ми на Івана поглянули,* як він хрестить нерукотворну i непорочну голову.* Разом з апостолами заспівавши, закличмо:* З'явилася благодать Божа, спасенна всім людям,* появляючи i даючи вірним велику милість.</p>
<p><i>Єктенія</i></p>
<p><i>Диякон:</i> Спаси, Боже, людей твоїх, і благослови спадкоємство твоє; навідайся до світу твого ласкою своєю і милосердям. Підійми знамено християн православних і пошли нам твоє багате милосердя – молитвами пречистої Владичиці нашої Богородиці і Приснодіви Марії; силою чесного і животворящого Хреста; заступництвом святих небесних сил безтілесних; святого і славного пророка, предтечі і хрестителя Івана; святих, славних і всехвальних Апостолів; святих отців наших і вселенських великих учителів і святителів: Василія Великого, Григорія Богослова й Івана Золотоустого, Атанасія і Кирила; святого отця нашого Миколая, Мирлікійського чудотворця; святих слов'янських апостолів Кирила і Методія; святого благовірного й рівноапостольного великого князя Володимира; святого священномученика Йосафата; святих, славних і переможних мучеників; преподобних і богоносних отців наших Антонія і Теодосія Печерських та інших преподобних і богоносних отців наших; святих і праведних богоотців Йоакима й Анни, і святого<i> (якого є храм)</i> і всіх Святих, - молимо тебе, многомилостивий Господи, вислухай нас грішних, що молимось тобі, і помилуй нас.</p>
<p><i>Вірні: </i>Господи, помилуй <i>(12).</i></p>
<p>Ще молимось за святішого вселенського Архиєрея <i>(ім’я)</i> Папу Р<i>и́</i>мського, і за блаженнішого Патріарха нашого <i>(ім’я)</i>, і за преосвященнішого Архієпископа і Митропол<i>и́</i>та нашого Кир <i>(ім’я)</i>, боголюб<i>и́</i>вого Єп<i>и́</i>скопа нашого Кир <i>(ім’я)</i> [і за всечесніших отців наших, Архимандр<i>и́</i>та <i>(ім’я),</i> Ігумена<i>(ім’я)</i>], за тих, що служать і послуж<i>и́</i>ли у святому храмі цьому [у святій об<i>и́</i>телі цій], за отців наших духовиних і за всю во Христі братію нашу; і за всяку душу християнську, скорботну й утиснену, що потребує милости й допомоги Божої; за опіку над містом [селом] цим і тими, що живуть у ньому [над обителлю цією святою і тими, що живуть у ній], за мир і благоустроєність усього світу; за добробут святих Божих Церков; за спасіння і допомогу отцям і братам нашим, що пильно і зо страхом Божим трудяться і служать; за відсутніх і тих, що в дорозі; за зцілення тих, що в немочах лежать; за упокоєння, полегшення, блаженну пам'ять і відпущення гріхів усім православним отцям і братам нашим, що раніш спочили і тут та повсюди поховані; за визволення полонених і за братів наших на служіннях, і за всіх, що служать і слугували у святім храмі цім [у святій обителі цій], промовмо всі.</p>
<p><i>Вірні:</i> Киріє, елейсон<i> (12).</i></p>
<p><i>Священик:</i> Вислухай нас, Боже, Спасителю наш, надіє всіх людей на землі і тих, що далеко на морі та в повітрі; будь, Владико, ласкавий нам у гріхах наших, і помилуй нас. Милостивий бо і чоловіколюбний Бог єси, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Священик: </i>Мир всім.</p>
<p><i>Вірні: </i>І духові твоєму.</p>
<p><i>Диякон:</i> Голови ваші Господеві приклоніть.</p>
<p><i>Вірні: </i>Тобі, Господи.</p>
<p><i>Священик: </i>Владико многомилостивий, Господи Ісусе Христе, Боже наш! Молитвами пречистої Владичиці нашої Богородиці і Приснодіви Марії, і святого <i>(ім'я, якого є храм),</i> і всіх святих, - приємну вчини молитву нашу, даруй нам прощення гріхів наших, покрий нас ласкою своєю, віджени від нас усякого ворога й супротивника. Втихомир наше життя, Господи, помилуй нас і світ твій і спаси душі наші, як благий і чоловіколюбець.</p>
<p><i>Вірні:</i> Амінь.</p>
<h3 align="center" >Стихири на стиховні</h3>
<p><i> (г. 2, самогласний)</i> Побачивши Іван на Йордан-рiчцi, що ти прийшов до нього,* мовив до тебе: Христе Боже!* Пощо до раба прийшов ти, Господи непорочний?* В чиє iм'я тебе маю хрестити?* Отця? Адже ж ти в собі його носиш.* Сина? Та ж це ти сам Воплочений.* Святого Духа? Ти ж його знаєш, бо власними устами даєш його вірним.* Боже з'явлений, - слава тобі!</p>
<p><i>Стих: </i>Море побачило те й кинулось тікати,* Йордан назад повернувся.</p>
<p>Побачили тебе води, Боже, побачили i настрахалися,* бо на твою славу херувими й серафими не можуть споглядати.* Вони стоять перед тобою з острахом:* одні носять тебе, іншi славлять твою велич.* З ними й ми проголошуємо, Щедрий, твою славу, кличучи:* Боже з'явлений, - слава тобі!</p>
<p><i>Стих: </i>Що з тобою, море, що ти кинулось тікати,* i тобi, Йордане, що ти назад повернувся?</p>
<p>Сьогодні Творець неба й землi приходить у тiлi на Йордан* i Безгрiшний просить хрещення,* щоб очистити світ вiд ворожої омани.* Хреститься вiд слуги Господь усього,* i водою дає очищення людському родові.* Йому закличмо: Боже з'явлений, - слава тобi!</p>
<p><b>Слава, і нині:</b><i> (г. 6, самогласний) </i>Іван, світлий свiтильник, зроджений з неплідної матері,* побачивши Христа – сонце з Дiви* - як просив, щоб його хрестити в Йорданi,* зi страхом i радістю закликав до нього:* Ти, Господи, мене освяти божественним твоїм явлінням.</p>
<h3 align="center" >Пісня Симеона</h3>
<p>Нині відпускаєш слугу Твого, Владико,* за Твоїм словом у мирі.* Бо побачили очі мої спасіння Твоє,* що приготував Ти* перед усіма народами;* Світло на просвіту поганам* і славу люду Твого, Ізраїля.</p>
<p>Святий Боже, святий Кріпкий, святий Безсмертний, помилуй нас (<i>3 р</i>.).</p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй (<i>3 р</i>.).</p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Тропар: (г. 1)</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі<i> (3).</i></p>
<p><i>Благословення хлібів</i></p>
<p><i>Диякон:</i> Господеві помолімся.</p>
<p><i>Вірні:</i> Господи, помилуй.</p>
<p><i>Священик: </i>Господи, Ісусе Христе, Боже наш, що благословив п’ять хлібів і п’ять тисяч народу нагодував! Сам благослови і хліби ці, пшеницю, вино і оливу, і умножи їх у цім місті (селі, обителі) і по всім світі Твоїм, та й вірних, що споживають їх, освяти. Бо Ти благословляєш і освячуєш усе, Христе Боже наш, і Тобі славу віддаємо із споконвічним Отцем Твоїм, із всесвятим, ласкавим і животворним Твоїм Духом, нині, і повсякчас, і на віки вічні.</p>
<p><i>Вірні:</i> Амінь. Нехай буде ім’я Господнє благословенне від нині і до віку<i> (3).</i></p>
<h3 align="center" >Псалом 33</h3>
<p>Благословлю Господа повсякчасно,* завжди хвала його на устах у мене.</p>
<p>Душа моя нехай Господом хвалиться,* нехай покірні чують те й веселяться.</p>
<p>Величайте Господа зо мною;* і вознесімо ім'я його разом.</p>
<p>Я шукав Господа, і він почув мене;* і звільнив мене від усіх моїх скорбот.</p>
<p>Гляньте на нього й розвеселіться,* обличчя ваше нехай не соромиться.</p>
<p>Ось візвав бідолаха, і Господь почув,* і врятував його від усіх його напастей.</p>
<p>Ангел Господній стоїть на варті навкруг тих, що його бояться,* і їх визволяє.</p>
<p>Спробуйте й подивіться, який добрий Господь.* Блаженний, хто до нього прибігає.</p>
<p>Бійтеся Господа, його святі,* бо нема нестачі в тих, що його бояться.</p>
<p>Багаті збідніли й голодують,* а тим, що Господа шукають, ніякого блага не забракне.</p>
<p><i>Священик:</i> Благословення Господнє на вас, з його благодаттю і чоловіколюб’ям, завжди, нині і повсякчас, і на віки вічні.</p>
<p><i>Вірні:</i> Амінь.</p>
<h3 align="center" >Великий відпуст</h3>
<p><i>Диякон:</i> Премудрість.</p>
<p><i>Вірні:</i> Благослови.</p>
<p><i>Священик:</i> Благословенний Христос, Бог наш, завжди, нині і повсякчас, і на віки вічні.</p>
<p><i>Вірні:</i> Амінь. Утверди, Боже, святу православну віру на віки вічні.</p>
<p><i>Священик:</i> Пресвята Богородице, спаси́ нас.</p>
<p><i>Вірні: </i>Чеснішу від херуви́мів і незрівнянно славнішу від серафи́мів, що без зотління Бога Слово пород<i>и́</i>ла, сущу Богородицю, тебе величаємо.</p>
<p><i>Священик: </i>Слава Тобі, Хри́сте Боже, уповання наше, слава Тобі!</p>
<p><i>Вірні: </i>Слава Отцю, і Сину, і Святому Духові, i нині, і повсякчас, і на віки вічні. Амінь. Господи, пом<i>и́</i>луй <i>(3). </i>Благослови́.</p>
<p><i>Священик:</i> Христос, істинний Бог наш, що в Йордані хреститися зволив вiд Йоана спасення нашого ради, молитвами пречистої своєї Матері, святих славних і всехвальних апостолів, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p><i>Вірні: </i>Амінь.</p>