<p><span>Січень 8 (26) Вівторок</span></p>
<p><span><b>⊕ Собор Пресвятої Богородиці.</b></span></p>
<p><span>Св. свщмч. Євтимія, єп. Сардійського.</span></p>
<p><i>Тиждень загальниці.</i></p>
<p>__________
<p><i>Вечірня:</i> катизми нема. На “Господи, взиваю” 6 стихир свята., Сл., І нині: свята (глас 6: "Слава в вишніх Богу"). Вхід. Великий прокімен, глас 7: “Хто Бог великий” і єктенія “Промовмо всі”. Стиховня свята, Сл.: І нині: свята. По “Отче наш”: тропар свята (1). Відпуст великий свята з поминанням Собору Пресв. Богородиці і свщмч. Євтимія.</p>
<p><i>Утреня:</i> по “Бог Господь” – тропар свята (2), Сл., І нині: свята. Катизми чергові і сідальні свята. Пс. 50 і стихира свята. Два канони свята. Катавасія: “Христос народжується”. По 3-ій – кондак-ікос та іпакой свята.; по 6-ій – кондак-ікос Собору Пр. Богородиці. Замість “Чеснішу” ірмос канону свята з приспівом. Світильний свята. На Хвалитних – 4 стихири свята, Сл.: Собору, І нині: свята. По вел. славослов’ї – тропар свята (1). Відпуст великий свята з поминанням Собору Пресв. Богородиці і свщмч. Євтимія.</p>
<p><i>Часи:</i> на всіх: тропар свята і кондак собору Пресв. Богород.</p>
<p><i>Літургія:</i> два перші антифони – свята, третій – повсякденний з приспівом свята; “Прийдіте, поклонімся” з приспівом свята. Тропар свята, Сл., І нині: кондак Собору. Трисвяте. Прокімен, Ап. і Єв. Собору: Ап. – Євр. 306 зач.; 2, 11 – 18. Єв. – Мт. 4 зач.; 2, 13 – 23. Замість “Достойно” – ірмос 9-ї пісні канону свята; причасний свята.</p>