<p>Хрищення має не одну, але багато назв. Це очищення називають купіллю відродження, як каже Апостол: «Він спас нас... купіллю відродження і відновленням Святого Духа» <i>(Тит. 3:5)</i>. Хрищення називають і просвітленням, як і каже Апостол: «Згадайте перші дні, коли ви тільки що просвітлені, знесли терпляче таку велику боротьбу страждань» <i>(Євр. 10: 32)</i>. Називають і хрищенням: «Всі - бо ви, що в Христа христилися, у Христа одягнулися» <i>(Гал. 3: 27)</i>. Називають також погребенням: «Ми поховані з Ним через хрищення на смерть» <i>(Рим. 6:4)</i>. Називають і обрізанням: «У Ньому ви були й обрізані обрізанням нерукотворним, коли ви з себе скинули це смертне тіло - обрізанням Христовим» <i>(Кол. 2:11)</i>. Називають і хрестом: «Старий наш чоловік став розп'ятий з Ним, щоб знищилось оце гріховне тіло» <i>(Рм. 6:6)</i>. Можна б навести ще багато інших назв <i>(св. Іван Золотоустий, Слова повчальні 1)</i>.</p>