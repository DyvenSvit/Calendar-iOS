<p><i><b>Перший антифон</b> </i></p>
<p>Ісповімся Тобі, Господи, всім серцем моїм,* розповім про всі чуда Твої <i>(Пс. 9,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>На раді праведних і соньмі –* великі діла Господні, явлені в усіх волях Його <i>(Пс. 110,1-2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Ісповідування і велич – діло Його* і правда Його перебуває повік віку <i>(Пс. 110,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь.</p>
<p>Молитвами Богородиці:</p>
<p><i><b>Другий антифон</b> </i></p>
<p>Блажен муж, що боїться Господа,* заповіді Його дуже любі Йому <i>(Пс. 111,1).</i></p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p>Сильне на землі буде сім’я його,* рід правих благословиться <i>(Пс. 111,2).</i></p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p>Слава і багатство в домі його* і правда його перебуває повік віку <i>(Пс. 111,3).</i></p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i><b>Третій антифон</b> </i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p><i>Вхідне:</i> Спаси нас, Сину Божий,* що родився від Діви, співаємо Тобі: Алилуя.</p>
<p><i>Тропар:</i> Різдво Твоє, Христе Боже наш,* засвітило світові світло розуміння:* в ньому бо ті, що звіздам служили, від звізди навчилися* поклонятися Тобі – Сонцю правди,* і пізнавати Тебе – Схід з висоти.* Господи, слава Тобі.</p>
<p>Слава і нині: <i>Кондак, глас 3</i>: Діва днесь преістотного родить* і земля вертеп неприступному приносить.* Ангели з пастирями славословлять,* а волхви зо звіздою подорожують,* бо ради нас родилося дитя мале – превічний Бог.</p>
<p><i>Прокімен, глас 4:</i> Пом’яну ім’я Твоє у всякім роді і роді <i>(Пс. 44,18).</i></p>
<p><i>Стих:</i> Слухай, дочко, і споглянь, і прихили вухо Твоє <i>(Пс. 44,11).</i></p>
<p>__________</p>
<p><i>По Різдві: Апостол: 1 Тим. 288 зач.</i></p><p><b>Перше Послання Апостола Павла до Тимотея 6, 11-16.</b></p><p><i>11</i>. Сину Тимотею, шукай праведности, побожности, віри, любови, терпеливости, лагідности. <i>12</i>. Змагай добрим змагом віри, старайся осягнути життя вічне, до якого ти покликаний і за яке був склав гарне визнання віри перед багатьма свідками. <i>13</i>. Благаю тебе перед Богом, який усе оживляє, і перед Христом Ісусом, який при Понтії Пилаті склав добре свідчення, <i>14</i>. щоб ти зберігав заповідь без плями, без догани – аж до приходу Господа нашого Ісуса Христа, <i>15</i>. який свого часу об'явить блаженний і єдиний Володар, Цар царів і Владика владик; <i>16</i>. єдиний, безсмертний, що живе в світлі неприступнім, якого ніхто з людей не бачив, і бачити не може. Йому честь і влада вічна. Амінь.</p>
<p><i>Перед Богоявлінням: Апостол: 1 Тим. 284 зач.</i></p><p><b>Перше Послання Апостола Павла до Тимотея 3, 14 – 4, 5.</b></p><p><i>14</i>. Сину Тимотею, пишу тобі це, надіючися, що незабаром прийду до тебе. <i>15</i>. Коли ж забарюся, то щоб ти знав, як слід поводитися в домі Божім, в Церкві Бога живого, яка є стовпом та основою правди. <i>16</i>. Воно всім відомо, що тайна побожности велика:</p><p>Він об'явився у тілі,</p><p>був засвідчений Духом,</p><p>показався ангелам,</p><p>був проповідуваний поганам,</p><p>у нього увірували у світі,</p><p>він вознісся у славі.</p><p><i>1</i>. Дух виразно каже, що за останніх часів деякі відступлять від віри і пристануть до духів обманливих і навчань бісівських; <i>2</i>. зведені лицемірними брехунами з таврованою совістю, <i>3</i>. вони заборонятимуть одружуватися й велітимуть стримуватися від страв, що Бог сотворив для вірних і для тих, які пізнали правду, щоб їх їсти з подякою. <i>4</i>. Бо всяке Боже сотворіння добре, і не слід нічого відкидати, коли його з подякою приймати, <i>5</i>. бо воно освячується словом Божим і молитвою.</p>
<p>__________</p>
<p><i>Алилуя, глас 8:</i> Воскресни, Господи, в упокій Твій, Ти і кивот святині Твоєї <i>(Пс. 131,8).</i></p>
<p><i>Стих:</i> Клявся Господь Давидові істиною і не відречеться її <i>(Пс. 131,11).</i></p>
<p>__________</p>
<p><i>По Різдві: Євангеліє: Мт. 46 зач. (від половини)</i></p><p><b>Євангеліє від Матея 12, 15-21.</b></p><p><i>15</i>. В той час за Ісусом пішло багато народу; він оздоровив їх усіх, <i>16</i>. але суворо наказав їм його не виявляти, <i>17</i>. щоб збулося сказане Ісаєю пророком:</p><p><i>18</i>.  Ось мій слуга, якого я вибрав,</p><p>улюблений мій, якого моя душа вподобала собі.</p><p>Я покладу на нього духа мого,</p><p>і він звіщатиме поганам правосуддя.</p><p><i>19</i>. Він не буде ні змагатися, ні кричати,</p><p>і голосу його ніхто не буде чути на майданах.</p><p><i>20</i>. Він надломаної очеретини не доломить,</p><p>і тліючого ґнота не загасить,</p><p>аж поки не доведе право до перемоги.</p><p><i>21</i>. На його ім'я будуть надіятись погани.</p>
<p><i>Перед Богоявлінням: Євангеліє: Мт. 5 зач.</i></p><p><b>Євангеліє від Матея 3, 1-11.</b></p><p><i>1</i>. В той час з'явивсь Іван Христитель і проповідував у пустині Юдейській. <i>2</i>. Він говорив: Покайтесь, бо наблизилося царство небесне. <i>3</i>.  Це той, про якого говорив пророк Ісая, кажучи:</p><p>Голос вопіющого в пустині:</p><p>приготуйте Господню дорогу,</p><p>вирівняйте стежки його.</p><p><i>4</i>.  Сам же Іван мав одежу з верблюжого волосу й ремінний пояс на крижах у себе; їжа ж його була – сарана й дикий мед.</p><p><i>5</i>. Тоді виходили до нього Єрусалим і вся Юдея, і вся околиця йорданська, <i>6</i>. і приймали хрищення від нього в ріці Йордані, сповідаючись у своїх гріхах. <i>7</i>. Побачивши, що сила фарисеїв та садукеїв іде на хрищення до нього, він до них мовив:</p><p>– Гадюче кодло! Хто вас навчив тікати від наступаючого гніву? <i>8</i>. Принесіть же плід, гідний покаяння, <i>9</i>. і не гадайте, що можете самі собі казати: маємо за батька Авраама. Кажу бо вам, що Бог з цього каміння може збудити дітей Авраама. <i>10</i>. Сокира вже при корінні дерев: кожне дерево, що не приносить доброго плоду, зрубають і в вогонь кинуть.</p><p><i>11</i>. – Я вас хрищу водою на покаяння, а той, хто йде за мною, від мене потужніший; я негідний носити йому взуття. Він вас христитиме Духом Святим і вогнем. </p>
<p>__________</p>
<p><i>Замість </i>Достойно, <i>приспів:</i> Величай, душе моя, у вертепі народженого царя – Христа.</p>
<p><i>І ірмос, глас 1:</i> Таїнство чудне бачу і преславне: небо – вертеп, престол херувимський – Діву, ясла – вмістилище, в яких возліг невмістимий Христос Бог. Його оспівуючи величаємо.</p>
<p><i>Причасний:</i> Чашу спасення прийму і ім’я Господнє призову <i>(Пс. 115,4).</i> Алилуя, <i>тричі</i>.</p>
<p>&nbsp;<hr />
<b>Бог створив цей світ в тому числі і для нас. </b>Він як ніхто хоче нашого щастя. Він радіє, коли ми радіємо. А коли нам зле - Він кличе нас до себе, щоб вислухати, розрадити, пожаліти.<br><br><b>З Богом можна сміливо відкинути гордощі, самовпевненість, свої титули і привілеї. </b>З Богом можна бути&nbsp; таким, яким ти є.<br><br><b>Бог вустами апостола Павла вкотре на нагадує сьогодні, що багато хто захоче нас відвернути від істинних цінностей і прагнень.</b> Таких "духів обманних" можемо спостерігати щодня... Та добре, що Апостол також підказує: "...Всяке Боже створіння - добре, і не слід нічого відкидати, коли його з подякою приймати, бо воно освячується словом Божим і молитвою".<br><b><br>Напередодні Водохреща згадуємо також Івана Хрестителя, який хрестив людей "водою покаяння". </b>"Принесіть же плід, гідний покаяння" - каже Іван Хреститель фарисеям та садукеям. Очиститись Йорданською водою можна лише тоді, коли очистиш свою душу і серце від зла.<br><b><br>Ісусе! Допоможи мені гідно відсвяткувати свято Твого Богоявлення! Амінь. </b>
<p>&nbsp;</p><p><b>Марта Гаврилів</b></p></div>