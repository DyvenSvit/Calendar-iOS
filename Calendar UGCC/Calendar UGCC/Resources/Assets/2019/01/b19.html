<p><i><b>Перший антифон</b> </i></p>
<p>Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Стала Юдея святиня його,* Ізраїль – володіння Його <i>(Пс. 113,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Море виділо і побігло,* Йордан повернувся назад <i>(Пс. 113,3).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p><i>Приспів:</i> Молитвами Богородиці,* Спасе, спаси нас.</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. </p>
<p><i>Приспів:</i> Молитвами Богородиці,* Спасе, спаси нас.</p>
<p><i><b>Другий антифон</b> </i></p>
<p>Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Бо прихилив вухо Своє до мене* і у дні мої призову <i>(Пс. 114,2).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Обняли мене болісті смерти,* біди адові зустріли мене <i>(Пс. 114,3).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Милостивий Господь і праведний* і Бог наш милує <i>(Пс. 114,4).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i><b>Третій антифон</b> </i></p>
<p>Сповідуйтеся Господеві,* бо Він благий, бо на віки милість Його <i>(Пс. 117,1).</i></p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Нехай же скаже дім Ізраїлів,* бо Він благий, бо на віки милість Його <i>(Пс. 117,2).</i></p>
<p><i>Тропар:</i> Коли в Йордані:</p>
<p>Нехай же скаже дім Аронів,* бо Він благий, бо на віки милість Його <i>(Пс. 117,3).</i></p>
<p><i>Тропар:</i> Коли в Йордані:</p>
<p>Нехай же скажуть усі, що бояться Господа,* бо Він благий, бо на віки милість Його <i>(Пс. 117,4).</i></p>
<p><i>Тропар:</i> Коли в Йордані:</p>
<p><i>Вхідне:</i> Благословен, хто йде в ім’я Господнє,* ми благословляли вас із дому Господнього; Бог – Господь і явився нам <i>(Пс. 117,26-27).</i></p>
<p><i>Тропар:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Слава, і нині: <i>Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо він благий, бо на віки милість Його <i>(Пс. 117,1).</i></p>
<p>__________
<p><i>Апостол: Тит. 302 зач.</i></p><p><b>Послання Апостола Павла до Тита 2, 11-14; 3, 4-7.</b></p><p><i>11</i>. Сину Тите,  Божа благодать явилася спасенна всім людям <i>12</i>. і навчає нас, щоб ми, зреклися нечестя та грішних бажань цього світу, жили тверезо, праведно і благочестиво в нинішньому віці, <i>13</i>. чекаючи блаженної надії і славної появи великого Бога й Спаса нашого Ісуса Христа, <i>14</i>. який видав себе самого, щоб викупити нас від усякого беззаконня та щоб очистити собі народ, що був би його власний, ревний до добрих діл.</p><p><i>4</i>. Та коли явилась ласкавість і любов до людей Спаса нашого Бога, <i>5</i>. він спас нас не ради діл справедливости, які ми були зробили, але зо свого милосердя, купіллю відродження і відновлення Святого Духа, <i>6</i>. якого вилив на нас щедро через Ісуса Христа, нашого Спаса, <i>7</i>. щоб ми, оправдані його благодаттю, стали згідно з надією наслідниками життя вічного.</p>
<p>__________
<p><i>Алилуя, глас 4:</i> Принесіть Господеві, сини Божі, принесіть Господеві молодих баранців <i>(Пс. 28,1).</i></p>
<p><i>Стих:</i> Голос Господній над водами, Бог слави загримів, Господь над водами великими <i>(Пс. 28,3).</i></p>
<p>__________
<p><i>Євангеліє: Мт. 6 зач.</i></p><p><b>Євангеліє від Матея 3, 13-17.</b></p><p><i>13</i>. В той час Ісус прибув із Галилеї на Йордан до Івана, щоб христитися від нього, <i>14</i>. але Іван противився йому, кажучи:</p><p>– Мені треба христитися в тебе, а ти приходиш до мене?</p><p><i>15</i>. Ісус у відповідь сказав до нього:</p><p>– Лиши це тепер, так бо личить нам здійснити всяку правду.</p><p>І він лишив його. <i>16</i>. А охристившись, Ісус зараз же вийшов з води. І ось розкрилось небо, і він побачив Духа Божого, який спустився, мов голуб, і зійшов на нього.</p><p><i>17</i>. І голос пролунав з неба:</p><p>– Це Син мій любий, якого я вподобав.</p>
<p>__________
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11).</i> Алилуя, <i>тричі</i>.</p>
<p>&nbsp;<hr />
<p><b>Богоявлення Господнє </b>
<p>Знаємо, що в час Хрещення Ісуса Христа до Йордану приходило чимало людей – очікували, щоб Йоан охрестив їх, бо хотіли очиститися від своїх гріхів. Ця вода немовби змивала весь той бруд, усі переступи та гріхи. Коли Христос прийшов на хрещення до Йоана, то Йордан був уже повний цих змитих гріхів. І Христос входить в ту просякнуту гріхом воду, переповнену гріховністю людей, які були перед Ним.
<p>Саме входження Христа показує нам, наскільки наш Бог входить у всі наші грішні ситуації, у наші проблеми, труднощі, у наші біди й клопоти. Дуже важливо пам’ятати, що Господь чекає на нас і коли ми очищені, переображені, перемінені, і коли приходимо до Нього брудні від гріха, і коли звертаємося зі своїми проблемами й труднощами.
<p>Бог приходить у все це й перемінює, переображує його своїм буттям. <b>Тож уміймо приймати нашого Бога, уміймо зустрічатися з нашим Господом як у стані благодаті, так і в найбільших наших бідах, труднощах і проблемах!</b>
<p>&nbsp;<p><b>Владика Венедикт (Алексійчук)</b>