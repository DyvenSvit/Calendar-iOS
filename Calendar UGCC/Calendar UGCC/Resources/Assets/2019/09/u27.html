<p><span>Вересень 27 (14) П'ятниця</span></p>
<p><b><span>⊕ ВОЗДВИЖЕННЯ ЧЕСНОГО І ЖИВОТВОРЯЩОГО ХРЕСТА ГОСПОДНЬОГО.</span></b></p>
<p>__________
<p><i>Вечірня:</i> „Блажен муж”. На “Господи взиваю” – 8 стихир свята. Слава, І нині: свята. Прокімен дня. Три читання свята: Іс. 60:11-16, Вих 15:22-16:1, Прип. 3: 13-16,8:6. На литії всі стихири – свята. На стиховні: стихири свята. На благословенні хлібів: тропар свята тричі. Відпуст великий з поминанням свята.</p>
<p><i>Утреня:</i> по „Бог Господь”: тропар свята двічі, Слава, І нині: свята. Катизми 19, 20 з сідальними свята, полієлей і величання, і по полієлейний сідальний свята. Степенна 4-го гласу, 1-й антифон. Прокімен, євангелія і стихира свята. <i>Єв. – Йо. 42 зач.; 28-36</i>. Псалом 50. Канон свята. На 9-ій пісні „Чеснішу” не співаємо, але приспіви святкові до ірмосів і тропарів канону. По 9-ій – світильний свята. Хвалитні стихири свята – 4, Слава, І нині: свята. Після великого славослов’я – тропар свята. Відпуст великий з поминанням свята.</p>
<p><i><b>Примітка: </b>За нашим звичаєм після кожного богослужіння аж до віддання свята відбувається поклоніння Чесному і Животворящому Хресту.</i></p>
<p><i>Часи:</i> тропар і кондак свята.</p>
<p><i>Літургія:</i> антифони, вхідне і все інше – свята. Ап. – 1 Кор. 125 зач.; 1, 18-24. Єв. – Йо. 60 зач.; 9, 6-11; 13-20; 25-28; 30-35. Замість „Достойно” – ірмос свята.</p>
