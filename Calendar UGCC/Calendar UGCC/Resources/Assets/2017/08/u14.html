<p><b>Серпень 14 (1) Понеділок</b></p>
<p><em>Тиждень 11-ий по Зісланні Святого Духа.</em></p>
<p>Похід із чесним Древом чесного і животворящого Хреста. Свв. сімох мчч. Макавеїв, і матері їх Соломії, і старця Єлеазара. 
<p><b><em>Початок Спасового посту.</em></b></p>
<hr />
<p><em>Перед початком вечірні священик на жертовнику готує чесний хрест, огортаючи його воздухом з васильками за уставом свята Воздвиження (14/27 вересня).</em></p>
<p><i>Вечірня</i>: катизми нема. На „Господи, взиваю я” – 6 стихир: хреста – 3 і мчч. – 3. Слава: мчч., І нині: хреста. На стиховні: стихири з октоїха. Слава, І нині: хреста. Тропар мчч., Слава, І нині: хреста. Відпуст середній з поминанням служби хреста і мчч.</p>
<p><em>Після відпусту вечірні священик з дияконом відходять до жертовника і переносять чесний хрест на престол за уставом свята Воздвиження (14/27 вересня).</em></p>
<p><i>Утреня</i>: по „Бог Господь”: тропар хреста двічі, Слава: мчч., І нині: хреста. Катизми чергові і сідальні октоїха. Псалом 50. Канон Октоїха, хреста і мчч. По 3-ій пісні – кондак-ікос і сідальний мчч., Сл., І нині: сідальний хреста. По 6-ій – кондак-ікос хреста. По 9-ій – світильний з октоїха, Слава: світильний мчч., І нині: хреста. Хвалитних стихир – 6: хреста – 3 і мчч. – 3, Слава: мчч., І нині: хреста.</p>
<p>Велике славослов’я. <em>Під час співання хвалитних ієрей, убравшись у всі священні ризи (багряної барви). Виголосивши перед престолом: „Слава Тобі, що світло нам показав”, і покадивши чесний Хрест, бере його на голову і, за свіченосцями й дияконом з кадилом, виносить його навколо престолу північними дверми перед святі двері, а по закінченні великого славослов’я з трисвятим, виголошує: „Премудрість, прості”, йде перед тетрапод і, поклавши на нього чесний Хрест, коли хор співає тропар „Спаси, Господи”, кадить його з чотирьох боків і поклоняється чесному Хрестові, співаючи тричі навпереміну з хором «Хресту Твоєму поклоняємось, Владико…». По цьому священик цілує Хрест, а за ним і всі люди, а хор співає стихири Хреста «Прийдіть, вірні…».</em></p>
<p><i>Часи</i>: тропар хреста, також на 3-му і 9-му ще Слава: мчч., кондаки – на 1-му і 6-му – хреста, на 3-му і 9-му – мчч.</p>
<p><i>Літургія</i>: тропарі хреста і мчч., Слава: кондак мчч. І нині: кондак хреста. <b>Трисвяте.</b> Прокімен, алилуя, причасний – хреста і мчч. <i>Ряд.</i>: Ап. – 2 Кор. 171 зач.; 2, 4-15. Єв. – Мт. 94 зач.; 23, 13-22. <i>Хреста</i>: Ап. – 1 Кор. 125 зач.; 1, 18-2, 2. Єв. – Йо. 60 зач.; 19, 6-11, 13-20, 25-28, 30-35.</p>
<p><em>Цього дня наприкінці утрені (після Великого славослов’я і тропаря, перед поклонінням Хрестові) або після Літургії буває мале освячення води.</em></p>
<p><em>За звичаєм, відбувається благословення зілля.</em></p>
<p><em>Після Літургії (або перед вечірнею) священик забирає чесний хрест з тераподу і відносить його на престол за уставом віддання свята Воздвиження (21 вересня/4 жовтня).</em></p>