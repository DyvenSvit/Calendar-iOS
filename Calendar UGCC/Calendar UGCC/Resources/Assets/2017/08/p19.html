<p><strong>Серпень 19 (6) Субота</strong></p>
<p><strong>⊕ СВЯТЕ ПРЕОБРАЖЕННЯ ГОСПОДА БОГА І СПАСА НАШОГО ІСУСА ХРИСТА.</strong></p>
<hr />
<p>Владико, Ісусе Христе, Боже наш, виведи нас на Пресвяту гору любови, як Ти верховних учениківТвоїх на гору взяв, і відкрий очі розуму нашого до божественої краси Невимовної, як колись ти освітив тілесний Образ Твій незбагненним сяйвом, об’явивши ученикам Своїм проміння Божества Твого Тілом Твоїм. Настанови і нас до кращого Всесильною Правицею Твоєю. Ти, що окрім слова зримий образ Твій преобразив, всели нам несокрушенне знання влади Твоєї, що її засвідчили Мойсей та Ілля; і дай нам невідступну пам’ять голосу Безначального Твого Отця, що об’явив Тебе, Сина Возлюбленого, щоб ми, ставши виконавцями заповідей Твоїх, засяяли сподобленими Нетлінного Царства Твого, споглядаючи в Тобі Безначального Отця Твого, з яким Благословенний Ти єси, з Пресвятим, Благим і Животворящим Духом Твоїм, нині, і повсякчас, і на віки віків. Амінь <i>(Заамвонна молитва у свято Преображення ГНІХ).</i>