<p><b>Серпень 23 (10) Середа</b></p>
<p>Св. мчч. й архидиякона Лаврентія.</p>
<hr />
<p><i>Вечірня</i>: катизма чергова. На „Господи, взиваю я” – 6 стихир: свята – 3 і мч. – 3. Слава, І нині: свята. На стиховні: стихири свята. Тропар мч., Слава, І нині: свята. Відпуст великий з поминанням служби свята і мч.</p>
<p><i>Утреня</i>: по „Бог Господь”: тропар свята двічі, Слава: мч., І нині: свята. Катизми чергові і сідальний свята. Псалом 50. Канон свята і мч. По 9-ій – світильний мч. Слава, І нині: світильний свята. Стиховня – вся свята. Тропар мч., Слава, І нині: свята.</p>
<p><i>Часи</i>: тропар свята, також на 3-му і 9-му ще Слава: мч., кондаки – поперемінно, тобто: на 1-му і 6-му – свята, на 3-му і 9-му – мч.</p>
<p><i>Літургія</i>: антифони перших два – з самого свята, третій – загальний з приспівом свята, також і „Прийдіте, поклонімся” з приспівом свята. Тропар свята, Слава, І нині: кондак свята і трисвяте. Прокімен, алилуя і причасний – свята, апостол і євангелія – дня. Ап. – 2 Кор. 182 зач.; 6, 11-16. Єв. – Мр. 4 зач.; 1, 23-28. Замість „Достойно” – ірмос 9-ої пісні канону свята з його приспівом. Відпуст з поминанням свята і мч.</p>