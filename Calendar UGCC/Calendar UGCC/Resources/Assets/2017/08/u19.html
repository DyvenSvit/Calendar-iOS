<p><strong>Серпень 19 (6) Субота</strong></p>
<p><strong>⊕ СВЯТЕ ПРЕОБРАЖЕННЯ ГОСПОДА БОГА І СПАСА НАШОГО ІСУСА ХРИСТА.</strong></p>
<hr />
<p><i>Вечірня</i>: катизми нема. На «Господи, взиваю» – 8 стихир свята, Слава, І нині: свята. Прокімен дня. Три читання свята: Вих. 24:12-18, Вих. 33:11-23, 34:4-6.8. 1 Цар 19: 3-9.11-13.15-16. На литії всі стихири – свята. На стиховні – стихири свята. На благословенні хлібів: тропар свята тричі. Відпуст великий з поминанням свята.</p>
<p><i>Утреня</i>: по «Бог Господь»: тропар свята двічі, Слава, І нині: свята. Катизми чергові з сідальними свята, полієлей і величання, і пополієлейний сідальний свята. Степенна 4-го гласу, 1-й антифон. Прокімен і євангеліє свята. Єв. – Лк. 45 зач.; 9:28-36. Псалом 50 і стихира свята. Канони два свята. На 9-ій пісні «Чеснішу» не співаємо, але святкові приспіви до ірмосів і тропарів канону. По 3-ій пісні – сідальний свята. По 6-ій – кондак-ікос свята. По 9-ій – світильний свята (3). Хвалитні стихири свята – 4, Слава, І нині: свята. Після великого славослов’я – тропар свята (1). Відпуст великий з поминанням свята.</p>
<p><i>Часи</i>: тропар і кондак свята.</p>
<p><i>Літургія</i>: антифони, вхідне і все інше – свята. <i>Ап.</i> – 2 Пт. 65 зач.; 1:10-19. <i>Єв.</i> – Мт. 70 зач.; 17:1-9. Замість «Достойно» – ірмос 9-ї пісні канону з приспівом.</p>
<p><em>По завершенні Літургії відбувається благословення первоплодів.</em></p>