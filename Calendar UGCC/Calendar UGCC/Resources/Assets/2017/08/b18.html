<p><b>Серпень 18 (5) П'ятниця</b></p>
<p><em>Передсвяття Преображення.</em><p>Св. мч. Євсигнія. </p>
<p>Спомин освячення Патріаршого собору Воскресіння Христового в Києві.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Глас 4.</i> Як безцінну красу́ вну́трішньої богоо́бразної ски́нії,* так зо́внішню яви́в єси́ве́лич свято́го хра́му сла́ви Твоє́ї, Го́споди.* Утверди́його́ повік-віку* і прийми́ моли́твами Богоро́диці на́ші блага́ння,* що їх у ньо́му безнаста́нно Тобі прино́симо,* всіх Життя́і Воскресіння.</p>
<p><i>І тропар передсвяття, глас той же:</i> Христо́ве преобра́ження зустріча́ймо,* світло торжеству́ючи у передсвя́тті,* і закли́чмо, вірні:* «Набли́зився день Боже́ственної весе́лости:* восхо́дить на го́ру Таво́рську Влади́ка* зася́яти красо́ю Свого́Божества́!» </p>
<p>Слава: <i>кондак освячення собору Воскресіння, глас 4.</i> Под. Явился єси: обо́ри вірних ся́ють у собо́рі Воскресіння,* як многосвітлі зо́рі на не́бі,* і мо́лячись у ньо́му, взива́ють:* «Сей дім утверди́, Го́споди!» </p>
<p>І нині: <i>кондак передсвяття, глас і подібний той же:</i> Днесь Боже́ственним преобра́женням* уся́ лю́дська приро́да вже ся́є боже́ственно,* в ра́дості взива́ючи:* «Преобража́ється Христо́с, що спаса́є все!» </p>
<p><i>Прокімен, глас 4:</i> До́мові Твоє́му подоба́є свя́тість, Го́споди, на многоту́днів. <i>(Пс 92:6).</i></p>
<p><i>Стих:</i> Госпо́дь воцари́вся, в красу́зодягну́вся. <i>(Пс 92:1)</i> </p>
<p>__________</p>
<p><i>Апостол: </i></p>
<p><i>Pяд.: 2 Кор. 177 зач.</i><p><b>Друге Послання Апостола Павла до Корінтян 4, 13-18.</b>
<p><i>13</i>. Браття, маючи той самий дух віри, про який написано: Я вірував, тому й говорив, і ми віруємо, тому й говоримо; <i>14</i>. бо знаємо, що той, хто воскресив Господа Ісуса, воскресить і нас з Ісусом і поставить з вами побіч себе. <i>15</i>. Бо все це ради вас, щоб благодать, множачись через багатьох збагатила дяку на славу Божу.
<p><i>16</i>. Ось чому ми не втрачаємо відваги: хоч наша зовнішня людина занепадає, та наша внутрішня обновлюється день-у-день. <i>17</i>. Бо те, що одну мить триває, наше легке страждання, готує нам вічну вагу слави понад усяку міру, <i>18</i>. нам, що дивимося не на видиме, а на невидиме: видиме бо дочасне, а невидиме – вічне. 
<p><i>Собору: Євр. 307 зач.</i><p><b>Послання Апостола Павла до Євреїв 3, 1-4.</b>
<p><i>1</i>. Браття святі, учасники небесного покликання, вважайте на апостола й архиерея, якого ми визнаємо вірою, Ісуса, <i>2</i>. вірного тому, хто його настановив, як був Мойсей у всім його домі. <i>3</i>. Бо він удостоївся остільки вищої слави понад Мойсея, оскільки більшу честь має будівничий, ніж будинок. <i>4</i>. Усякий бо дім хтось, будує, той же, що збудував усе – Бог. 
<p>__________</p>
<p><i>Алилуя, глас 2:</i> Підва́лини Його́на го́рах святи́х. <i>(Пс 86:1)</i>.</p>
<p><i>Стих:</i> Пресла́вне ска́зано було́про те́бе, гра́де Бо́жий. <i>(Пс 86:3)</i>. </p>
<p>__________</p>
<p><i>Євангеліє: </i></p>
<p><i>Pяд.: Мт. 100 зач.</i><p><b>Євангеліє від Матея 24, 27-33; 42-51.</b>
<p>Сказав Господь своїм учням:
<p><i>27</i>. Як блискавка, що на сході блисне і вмить аж на самім заході сяє, так буде й прихід Сина чоловічого. <i>28</i>. Де бо є труп, там і орли зберуться.
<p><i>29</i>. Негайно по тих днях скорботних сонце затьмиться, місяць не дасть більше свого блиску, зорі падатимуть, з неба і захитаються небесні сили. <i>30</i>. Тоді на небі з'явиться знак Сина чоловічого, і тоді усі племена землі битимуть себе у груди й побачать Сина чоловічого, коли він приходитиме на небесних хмарах з потугою та славою великою. <i>31</i>. Він пошле своїх ангелів із сурмою вельми голосною, і ті зберуть вибраних його з чотирьох вітрів, від одного аж до другого кінця неба.
<p><i>32</i>. Від смоковниці навчіться притчі. Коли віття її стає м'яке й вона виганяє листя, ви знаєте, що близько літо. <i>33</i>. Отак і ви: коли це все побачите, знайте, що він уже близько при дверях. 
<p><i>42</i>. Чувайте, отже, бо не знаєте, якого дня Господь ваш прийде. <i>43</i>. Знайте те, що коли б господар відав, у яку сторожу прийде злодій, пильнував би і не дав би підкопати свого дому. <i>44</i>. Тому й ви будьте готові, бо Син чоловічий прийде тієї години, про яку ви й не думаєте.
<p><i>45</i>. Хто є вірний та мудрий слуга, якого пан настановив над челяддю своєю давати їм поживу у свій час? <i>46</i>. Щасливий той слуга, як його пан, вернувшися, найде його при роботі. <i>47</i>. Істинно кажу вам, що він поставить його над усім своїм маєтком.
<p><i>48</i>. Коли ж той злий слуга скаже в своєму серці: мій пан бариться <i>49</i>. і почне бити своїх товаришів-слуг, їсти та пити з п'яницями, <i>50</i>. пан того слуги прийде в день, якого він не сподівається, <i>51</i>. і в годину, якої він не знає, і розітне його надвоє і долю його покладе з лицемірами. Там буде плач і скрегіт зубів.
<p><i>Собору: Мт. 67 зач.</i><p><b>Євангеліє від Матея 16, 13-18.</b>
<p><i>13</i>. В той час, прийшовши в околицю Филипової Кесарії, Ісус спитав своїх учнів:
<p>– За кого мають люди Сина чоловічого?
<p><i>14</i>. Ті відповіли:
<p>– Одні за Івана Христителя, інші за Іллю, ще інші за Єремію або одного з пророків.
<p><i>15</i>. – На вашу ж думку, – каже до них, – хто я?
<p><i>16</i>. Озвався Симон Петро і заявляє:
<p>– Ти – Христос, Син Бога живого.
<p><i>17</i>. У відповідь Ісус сказав до нього:
<p>– Щасливий ти, Симоне, сину Йони, бо не тіло й кров це тобі відкрили, а Отець мій небесний. <i>18</i>. Тож і я тобі заявляю, що ти – Петро-Скеля і на цій скелі збудую мою Церкву й адові ворота її не подолають. 
<p>__________</p>
<p><i>Причасний:</i> Го́споди, возлюби́в я красу́ до́му Твого́ і місце оби́телі сла́ви Твоє́ї. (Пс 25:8) Алилуя. <i>тричі.</i></p>
<p>&nbsp;<hr />
<p><b>2 Кр. 4, 13–18. «Ось чому ми не втрачаємо відваги: хоч наша зовнішня людина занепадає, однак наша внутрішня обновлюється день у день»</b>
<p>Ми часто собі ідеалізуємо християнське минуле, але і там були свої плюси, і мінуси, і в середовищі апостолів, і зовні. Але християни ніколи не втрачали відваги, вони ніколи не опускали рук. Вони розуміли, що будь-які обставини – сприятливі для духовного зростання. Можна сказати, коли йде хтось за Ісусом Христом і проповідує Його, то для нього супротивний вітер завжди буває попутним вітром. 
<p>Намагаймося менше звертати увагу на зовнішні обставини, що б не діялось і не відбувалось, будьмо певні того, що в кожних обставинах можемо зростати духовно, перемінюватись і свідчити про Бога. І без сумніву, <b>Бог передбачив усе, що відбувається, і знає, що все вийде на добро для Його Церкви і кожної християнської душі!</b>
<p>&nbsp;
<p><b>Мт. 24, 27-33; 42-51. «Чувайте, отже, бо не знаєте, якого дня Господь ваш прийде».</b>
<p>Знаємо, що в перших роках християнства учні, апостоли завжди очікували другого приходу Господа. Тепер лише час від часу, хоч, правду кажучи, такого майже не трапляється, люди говорять про свій відхід до вічності. Тим більше ніхто практично не згадує про другий прихід Господа нашого Ісуса Христа й не очікує на нього.
<p>Проте Господь завжди приходить у наше життя, і тому дуже важливо бути відкритим на те, щоб пізнавати цю Божу присутність. Бог є завжди. Річ у тім – наскільки ми цю Божу присутність можемо для себе відкривати і нею жити.
<p>Наш відхід до вічності, наша смерть буде лише підтвердженням того, що ми вибрали й чим жили. Якщо ми жили ціле життя без Бога, то смерть – підтвердження, що так буде вічно. <b>Коли ми своє життя прожили з Богом та перебували з Ним, то так буде й у вічності.</b>
<p>&nbsp;<p><b>Владика Венедикт (Алексійчук)</b>