<p><strong>Серпень 13 (31) Неділя</strong></p>
<p><i>Неділя 10-та по Зісланні Святого Духа. Глас 1. Єв. 10.</i></p>
<p><i>Передсвяття походу з чесним і животворящим Хрестом Господнім.</i> 
<p><span>Св. і праведного Євдокима.</span></p>
<hr />
<p>Віддайся цілковито Господеві! Запишися до Церкви... Вчися, - нехай тебе навчать жити за Євангелієм: берегти очі, стримувати язик, панувати над тілом, упокоряти дух, бути чистим серцем, приборкувати в собі гнів! Коли тебе грабують, не судись! Коли тебе ненавидять - люби! Коли переслідують - терпи! Лають тебе - благослови! Вмирай для гріха! Розіпни себе з Христом на хресті! Віддай всю свою любов Господеві! Але це важко! А що ж добре є легке? Чи сплюх лишив по собі пам'ятник перемоги? Чи увінчано когось з тих, хто свій час проводить на забавах і в музиці? Тільки той, хто біг, дістав нагороду! <i>(св. Василій Великий, Напоумлення до св. Хрищення).</i>