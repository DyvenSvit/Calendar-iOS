<p><b>Серпень 26 (13) Субота</b></p>
<p><em>Віддання празника Преображення.</em></p>
<p>Прп. Максима Ісповідника.</p>
<hr />
<p><i>Вечірня</i>: Катизма чергова. На «Господи, взиваю» – 6 стихир свята <i>(з Великої вечірні свята)</i>, Слава, І нині: свята. Нема входу, ані читань. Стиховня ціла – свята, з великої вечірні. По «Отче наш» - тропар свята (1). Відпуст середній з поминанням свята і прп.</p>
<p><i>Утреня</i>: по «Бог Господь»: тропар свята двічі, Слава, І нині: знову раз. Катизми чергові з сідальними свята і відразу псалом 50 та канон. Канон і все інше до кінця утрені – саме так, як у саме свято. Канон свята. На 9-ій пісні «Чеснішу» не співаємо, але приспіви святкові до ірмосів і тропарів канону. По 9-ій – світильний свята. На хвалитних – 4 стихири свята, Сл., І нині: свята. Після великого славослов’я – тропар свята. Відпуст великий з поминанням свята і прп.</p>
<p><i>Часи</i>: тропар і кондак свята.</p>
<p><i>Літургія</i>: антифони перших два – з самого свята, третій – загальний з приспівом свята, також і «Прийдіте, поклонімся» з приспівом свята. Тропар свята, Слава, І нині: кондак свята і трисвяте. Прокімен, алилуя і причасний – свята, апостол і євангелія – дня. Ап. – 1 Кор. 125 зач.; 1, 26-29. Єв. Мт. 82 зач.; 20, 29-34. Замість «Достойно» – ірмос 9-ої пісні канону свята з його приспівом.</p>