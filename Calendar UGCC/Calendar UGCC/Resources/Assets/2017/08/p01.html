<p><b>Серпень 1 (19) Вівторок</b></p>
<p>Прп. Макрини, сестри св. Василія Великого. Прп. Дія.</p>
<hr />
<p>Змалюй словом вид дівицтва і пізнай велич цієї чесноти. Вона кожного дня веде боротьбу, і ніколи не вгаває. Ця боротьба гірша за війну з запеклими ворогами. На війні буває час спокою, коли ведуть переговори. Там деколи б'ються, а деколи ні, зберігаючи час і порядок. А на війні, що ведеться проти дівицтва, нема спокою, тому що це війна з дияволом, який не має визначеного часу до нападу, не очікує домовле-ного знаку до бою, але завжди стоїть напоготові і старається застати діву неозброєною, щоб завдати їй смертельну рану. І діва в цій боротьбі ніколи не має відпочинку, але завжди носить у собі самій тривогу і ворога, що чекає на добру нагоду... Той ворог не дає їй спокою ні ввечері, ні вночі, ні вранці, ні опівдні, але воює безнастанно, змальовує їй приємність, заохочує до подружжя, щоб вирвати з неї чесноту і зродити в ній гріх; щоб вигнати з неї невинність і всіяти в неї нечистоту. Кожної миті може запалитися піч похоті <i>(св. Іван Золотоустий, Про покаяння 3)</i>.