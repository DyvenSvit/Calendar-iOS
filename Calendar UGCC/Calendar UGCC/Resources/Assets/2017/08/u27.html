<p><strong>Серпень 27 (14) Неділя</strong></p>
<p><i>Неділя 12-та по Зісланні Святого Духа. Глас 3. Єв. 1.</i></p>
<p><i>Передсвяття Успення Богородиці.</i><p><span>Св. пор. Міхея.</span></p>
<p><strong>† Перенесення чесних мощів прп. Теодсія, ігумена Печерського.</strong></p>
<hr />
<p><i>Вечірня</i>: «Блажен муж». На «Господи, взиваю» – 10 стихир: 3 воскресних, 3 передсвяття і 4 прп., Слава: прп, І нині: богородичний-догмат 3-го гласу. Вхід. Прокімен дня і 3 читання прп.: Муд. 5:15-6:3, Муд. 3:1-9, Муд. 4:7-15. Стиховня воскресна, Слава: прп., І нині: передсвяття. По «Отче наш» - тропар воскресний, Сл.: прп., І нині: передсвяття. Відпуст великий з поминанням недільним і святого.</p>
<p><i>Утреня</i>: на «Бог Господь»: тропар воскресний (2), Слава: прп., І нині: передсв. Катизм дві чергових, сідальні воскресні, Полієлей з величаннями прп. і «Ангельський собор». По малій єктенії – іпакой воскресний і всі три сідальних прп. без їхніх богородичних, тобто 1-й і 2-й, також Слава: 3-ій, І нині: передсв. Степенна та прокімен 3-го гласу. Єв. Мт. 116 зач.; 28, 16-20.«Воскресіння Христове». Пс. 50. Стихира неділ. Канон воскресний, передсвя. і прп.; катавасія чергова після кожної пісні – «Прикрашена», по 3-ій – кондак-ікос передсв. і прп., також сідальний прп., Слава, і нині: передсв., по 6-ій – кондак-ікос недільні; по 9-ій – світильний недільний, Слава: прп., І нині: передсв. На 9-ій – „Чеснішу”. Хвалитних стихир – 8, тобто: 4 воскреснийх і 4 прп., з двома приспівами, поданими на вечірні, Слава: стихира євангельська, І нині: „Преблагословенна”. Після великого славослов’я – тропар «Сьогодні спасіння світу». Відпуст великий з поминанням недільним і прп.</p>
<p><i>Часи</i>: на всіх – тропар воскресний, також Слава: на 1-му і 6-му – передсв., на 3-му і 9-му – прп. Кондаки: на 1-му і 9-му – воскресний, на 3-му – свята, на 6-му – прп.</p>
<p><i>Літургія</i>: антифони воскресні. По вході – тропар воскресний, передсв. і прп., також кондак воскресний, Слава: прп., І нині: передсв. Прокімен, апостол, алилуя і євангелія – неділі і святого: <i>Ряд.</i>: Ап. – 1 Кор. 158 зач.; 15, 1-11. Єв. – Мт. 79 зач.; 19, 16-26. <i>Прп.</i>: Ап. – Євр. 334 зач.; 13, 7-16. Єв. – Мт. 43 зач.; 11, 27-30.</p>