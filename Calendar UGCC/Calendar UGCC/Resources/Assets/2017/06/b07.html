<p><b>Червень 7 (25) Середа</b></p>
<p><b>† Третє віднайдення чесної голови св. прор., Предтечі і Хрестителя Господнього Йоана.</b></p>
<hr />
<p><i>По</i> Благословенне царство:</p>
<p><i>Люди:</i> <b>Амінь</b>.</p>
<p><i>Священик: </i>Царю небесний…</p>
<p><b><i>Антифон 1</i></b></p>
<p><i>Стих 1:</i> Небеса повідають славу Божу, * творіння ж рук Його сповіщає твердь <i>(Пс. 18,2).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 2:</i> День дневі передає слово * і ніч ночі об’являє розуміння <i>(Пс. 18,3).</i></p>
<p>Молитвами Богородиці, * Спасе, спаси нас.</p>
<p><i>Стих 3:</i> На всю землю вийшло вістування їх * і до кінців вселенної глаголи їх <i>(Пс. 18,5).</i></p>
<p>Молитвами Богородиці, * Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, * і нині, і повсякчас, і на віки віків. <b>Амінь</b>.</p>
<p>Молитвами Богородиці, * Спасе, спаси нас. </p>
<p><b><i>Антифон 2</i></b></p>
<p><i>Стих 1:</i> Вислухає Тебе Господь у день печалі, * захистить Тебе ім’я Бога Якова <i>(Пс. 19,2).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Стих 2:</i> Пошле Тобі поміч зо святині * і з Сіону заступить Тебе <i>(Пс. 19,3).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Стих 3:</i> Дасть Тобі Господь по серцю Твоєму * і ввесь задум твій сповнить <i>(Пс. 19,2).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Антифон 3</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Вхідне:</i> Вознесися, Господи, силою Твоєю, * оспівуватимемо і співатимемо сили Твої <i>(Пс. 20,14).</i></p>
<p><i>Тропар:</i> Благословен єси, Христе Боже наш, * що премудрими рибаків явив, * зіславши їм Духа Святого, * і ними уловив вселенну. * Чоловіколюбче, слава Тобі.</p>
<p><i>Тропар, глас 4:</i> Як божественний скарб, сокровенний в землі, * Христос відкрив главу твою нам, пророче й предтече. * Отож усі, зійшовшися на її знайдення, * піснями богомовними Спаса оспівуймо. * Він спасає нас від тління, молитвами твоїми.</p>
<p>Слава: <i>Кондак, глас 6:</i> Світлосяючий і божественний у світі стовп, світильник сонця, * предтеча главу свою світлоносну й божественну показав у краях. * Він освячує тих, що вірно поклоняються і кличуть: * Христовий хрестителю премудрий, спаси всіх нас.</p>
<p>І нині: <i>Кондак, глас 8:</i> Коли Ти, зійшовши, язики змішав, * розділив Ти народи, Всевишній. * Коли ж вогненні язики Ти роздавав, * у з’єднання всіх Ти призвав. * I одноголосно славимо Пресвятого Духа.</p>
<p><i>Прокімен, глас 8:</i> На всю землю вийшло вістування їх і до кінців вселенної глаголи їх <i>(Пс. 18,5).</i></p>
<p><i>Стих:</i> Небеса повідають славу Божу, творіння ж рук Його сповіщає твердь <i>(Пс. 18,2).</i></p>
<p><i>Прокімен, глас 7:</i> Возвеселиться праведник у Господі і уповає на Нього <i>(Пс. 63,11).</i></p>
<p>__________</p>
<p><i>Апостол: </i></p>
<p><i>Ряд.:</i> <p><b>Послання Апостола Павла до Римлян 1, 18-27.</b>
<p><i>18</i>. Браття, гнів Божий відкривається з неба на всяку безбожність і несправедливість людей, які правду держать у несправедливості; <i>19</i>. тому що те, що можна відати про Бога, їм явне, бо Бог їм об'явив. <i>20</i>. Невидиме бо його, від початку .сотворення світу, роздумуванням над творами, стає видимим: його вічна сила і божество, так що нема їм оправдання. <i>21</i>. Бо, пізнавши Бога, не як Бога прославляли або дякували йому, але осуєтились у своїх мізкуваннях, затьмилось їх нерозумне серце. <i>22</i>. Називаючи себе мудрими, стали дурними <i>23</i>. і перемінили славу нетлінного Бога на подобу, що зображує тлінну людину, птахів, чотироногих і гадів.
<p><i>24</i>. Тому й видав їх Бог на поталу похотей їхнього серця на нечистоту, щоб вони самі сквернили власні тіла між собою. <i>25</i>. Вони замінили Божу правду на неправду і воздавали честь, і служили творінню, замість Творцеві, котрий благословен повіки. Амінь. <i>26</i>. Тому то видав їх Бог пристрастям ганебним, бо їхні жінки змінили природні зносини на протиприродні; <i>27</i>. так само і чоловіки, лишивши природні зносини з жінкою, запалали своєю пожадливістю один до одного, чинячи ганьбу, чоловіки на чоловіках, і приймаючи на собі самих належну плату свого блуду.
<p><i>Предтечі:</i> <p><b>Друге Послання Апостола Павла до Корінтян 4, 6-15.</b>
<p><i>6</i>. Браття, Бог, який сказав: нехай із темряви світло засяє, освітлив серця наші, щоб у них сяяло знання Божої слави, що на лиці Ісуса Христа.
<p><i>7</i>. Ми маємо цей скарб у глиняних посудинах, щоб було видно, що велич сили є від Бога, а не від нас. <i>8</i>. Нас тиснуть звідусіль, але ми не пригноблені; ми в труднощах, та ми не втрачаємо надії; <i>9</i>. нас гонять, та ми не покинуті; ми повалені, та не погублені. <i>10</i>. Увесь час носимо в тілі смерть Ісуса, щоб і життя Ісуса в нашім житті було явним. <i>11</i>. Нас бо ввесь час живими віддають на смерть задля Ісуса, щоб і життя Ісуса було явним у нашім смертнім тілі. <i>12</i>. І так смерть діє в нас, а життя у вас. <i>13</i>. Та маючи той самий дух віри, про який написано: Я вірував, тому й говорив, і ми віруємо, тому й говоримо; <i>14</i>. бо знаємо, що той, хто воскресив Господа Ісуса, воскресить і нас з Ісусом і поставить з вами побіч себе. <i>15</i>. Бо все це ради вас, щоб благодать, множачись через багатьох збагатила дяку на славу Божу.
<p>__________</p>
<p><i>Алилуя, глас 1:</i> Словом Господнім небеса утвердилися і духом уст Його вся сила їх <i>(Пс. 32,6).</i></p>
<p><i>Стих:</i> 3 неба споглянув Господь, видів усіх синів людських <i>(Пс. 32,13).</i></p>
<p><i>Стих:</i> Світло засіяло праведникові і для правих серцем – веселість <i>(Пс. 96,11).</i></p>
<p><i>Стих:</i> Істина з землі возсіяла і правда з небес прихилилася <i>(Пс.</i> 84,12 <i>)</i>.</p>
<p>__________</p>
<p><i>Євангеліє: </i></p>
<p><i>Ряд.:</i> <p><b>Євангеліє від Матея 5, 20-26.</b>
<p><i>20</i>. Сказав Господь своїм учням: коли ви своєю праведністю не перевищите книжників та фарисеїв, не ввійдете в царство небесне.
<p><i>21</i>. Ви чули, що було сказано стародавнім: не вбивай; і коли хто уб'є, той підпаде під суд. <i>22</i>. А я кажу вам, що кожний, хто гнівається на брата свого, підпаде під суд. Хто ж скаже братові: нікчема! – той підпаде під верховний суд. А хто скаже: дурень! – той впаде у вогонь пекельний.
<p><i>23</i>. Коли, отже, приносиш на жертовник дар твій і там згадаєш, що твій брат має щось на тебе, <i>24</i>. зостав там перед жертовником твій дар; піди, помирись перше з твоїм братом і тоді прийдеш і принесеш дар твій.
<p><i>25</i>. Мирися з твоїм противником швидко, коли ти ще з ним у дорозі, щоб противник часом не видав тебе судді, а суддя возному, щоб тебе не вкинули в темницю. <i>26</i>. Істинно кажу тобі: не вийдеш звідти, доки не заплатиш останнього шага.
<p><i>Предтечі:</i> <p><b>Євангеліє від Матея 11, 2-15.</b>
<p><i>2</i>. Одного разу, почувши у в'язниці про діла Христові, Іван через своїх учнів послав спитати його:
<p><i>3</i>. – Ти єси той, що має прийти, чи іншого маємо чекати? 
<p><i>4</i>. У відповідь на це Ісус сказав їм:
<p>– Ідіть і сповістіть Івана про те, що чуєте й бачите: <i>5</i>. сліпі бачать і криві ходять; прокажені очищуються і глухі чують; мертві воскресають і вбогим проповідується добра новина. <i>6</i>. Щасливий, хто через мене не спіткнеться.
<p><i>7</i>. Тоді, як ті відходили, Ісус почав говорити людям про Івана:
<p>На що ви вийшли дивитися в пустиню? На тростину, яку колише вітер?
<p><i>8</i>. На що ви вийшли дивитись? На чоловіка, одягненого в м'яку одежу? Таж ті, що носять м'яку одежу, сидять у царських палатах.
<p><i>9</i>. Чого ж тоді ви вийшли? Бачити пророка ? Так, кажу вам, і більше як пророка. <i>10</i>. Це той, про якого написано:
<p>Ось я посилаю мого посланця перед тобою,
<p>що приготує тобі дорогу перед тобою.
<p><i>11</i>. Істинно кажу вам, що між народженими від жінок не було більшого від Івана Христителя; однак найменший у царстві небеснім більший від нього. <i>12</i>. Від часів Івана Христителя і понині царство небесне здобувається силою; і ті, що вживають силу, силоміць беруть його.
<p><i>13</i>. Усі бо пророки й закон пророкували до Івана. <i>14</i>. І коли хочете знати, він – Ілля, що має прийти. <i>15</i>. Хто має вуха, нехай слухає.
<p>__________</p>
<p><i>Замість </i>Достойно, <i>приспів:</i> Величай, душе моя, в трьох особах суще єдине божество.</p>
<p><i>І ірмос, глас 4:</i> Радуйся, царице, матеро-дівственна славо, всякі бо легкомовні благоговірливі уста промовити не можуть, щоб Тебе оспівувати достойно, і безсильний ум усякий, щоб Твоє рождество розуміти. Тому Тебе одноголосно славимо.</p>
<p><i>Причасний:</i> Дух Твій благий наставить мене на землю праву <i>(Пс. 142,10).</i> В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі</i>.</p>
<p>&nbsp;<hr />
<p><b>Рм. 1, 18–27. «Бо гнів Божий відкривається з неба на всяку безбожність і несправедливість людей»</b>
<p>Для нас видається дивним, що Бог, який є Любов’ю, може ненавидіти. Господь, що віддав своє життя за всіх, навіть за тих, які були ще грішниками, водночас ненавидить цих грішних людей. Звичайно, коли апостол вживає слово «ненавидить», він має на увазі, що Бог не хоче «видіти» такої постави людини, яка відкривається на гріх замість відкритися на добро. 
<p>Бог не змушує нас любити Його, жити свято і праведно, не кличе насилу до Неба. Бо ж у реальному житті як ми хочемо, так і живемо. Але водночас Бог ніколи не погоджується на наш гріх. Господу боляче, коли ми грішимо, не лише тому, що наш гріх Його ображає, а тому, що віддаляє нас від Нього, від Любові. <b>Господь зі своєї любові до нас віддав своє життя, Він хоче нашого освячення і спасення як найбільшого можливого добра для кожної душі! </b>
<p>&nbsp;
<p><b>Мт. 5, 20-26. «Мирися з твоїм противником швидко, коли ти ще з ним у дорозі».</b>
<p>Цей противник – це наша совість. Маємо жити в мирі з нашим сумлінням. Наша совість, наше сумління – це голос Божий. Це те, через що Бог промовляє до нас. Тож вслухаймося, будьмо уважні. Бог не кладе на нашу совість невимовних тягарів, неможливих для виконання. Господь через совість делікатно і спокійно вказує, на що ми здатні й що можемо зробити. Що більше будемо вслухатися в голос Божий, а значить, у совість, то все більше будемо чутливі до нього, отримаємо здатність розрізняти його. А що більше будемо йти всупереч своїй совісті, то більше вона ставатиме «грубшою» і черствішою. І ми не зможемо почути цього Божого голосу, який промовляє безпосередньо до кожного з нас. <b>Тож завжди вслухаймося в наше сумління і живімо в мирі з ним.</b>
<p>&nbsp;<p><b>Владика Венедикт (Алексійчук)</b>