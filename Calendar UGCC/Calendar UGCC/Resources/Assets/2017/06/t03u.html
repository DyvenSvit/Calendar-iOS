<p><b>Червень 3 (21) Субота</b></p>
<p><em>Субота заупокійна.</em></p>
<p><b>† Свв. великих царів і рівноап. Константина й Олени.</b></p>
<hr />
<h2 align="center" ><b>УТРЕНЯ</b></h2>
<p><i>Священник в епітрахилі перед св. дверми виголошує</i>: Слава святій, одноістотній, животворній і нероздільній Тройці, завжди, нині і повсякчас, і на віки вічні.</p>
<p><i>Вірні:</i> Амінь.</p>
<p>Слава во вишніх Богу, і на землі мир,* в людях благовоління (<i>3 р</i>.).</p>
<p>Господи, губи мої відкрий,* і уста мої сповістять хвалу твою (<i>2 р</i>.).</p>
<h3 align="center" ><b>Шестипсалм'я</b></h3>
<p><b>Псалом 3 (<i>У понеділок</i>)</b></p>
<p>О Господи, як багато моїх ворогів,* багато їх повстало проти мене.</p>
<p>Багато тих, що мені кажуть:* «Нема йому спасіння в Бозі».</p>
<p>Але ти, Господи, щит мій навколо мене,* ти моя слава, підносиш голову мою вгору.</p>
<p>Я голосно візвав до Господа,* і він вислухав мене з гори святої своєї.</p>
<p>Я ліг собі й заснув, і пробудився,* бо Господь мене зберігає.</p>
<p>Я не боюся безлічі людей,* що навколо мене обсіли.</p>
<p>Воскресни, Господи, спаси мене, мій Боже!* По щелепах вдарив ти всіх ворогів моїх, розторощив зуби злих.</p>
<p>У Господа спасіння,* і на твій народ – благословення твоє.</p>
<p><b>Псалом 37 (<i>У вівторок</i>)</b></p>
<p>О Господи, не докоряй мені в твоїм гніві,* і не карай мене в твоїм обуренні.</p>
<p>Бо твої стріли мене прошили,* і рука твоя спустилася на мене.</p>
<p>Нема здорового нічого на моїм тілі з-за гніву твого;* немає цілого нічого в моїх костях із-за гріху мого.</p>
<p>Бо мої провини голову мою перевищили,* немов важкий тягар, що тяжить над мою силу.</p>
<p>Смердять, загнивши, мої рани,* задля мого нерозуму.</p>
<p>Принижений, зігнувсь я вельми,* повсякденно сумний ходжу я.</p>
<p>Бо нутро моє повне жару,* і здорового нема нічого на моїм тілі.</p>
<p>Зомлів я, розбитий понад міру,* і скиглю від стогону серця мого.</p>
<p>О Господи, перед тобою все моє бажання,* і стогін мій від тебе не скритий.</p>
<p>Серце моє розколотилось, сила мене полишила,* і навіть очей моїх світло, – і того вже нема в мене.</p>
<p>Друзі мої та приятелі далекі від моєї рани,* і родичі мої стоять оподаль.</p>
<p>І ті, що на моє життя зазіхають, тенета наставляють,* і ті, що бажають мені нещастя, говорять про погибель, увесь час міркують лукаве.</p>
<p>Я, немов глухий, не чую,* і як німий, що уст своїх не відкриває.</p>
<p>Я став, немов людина, що не чує,* в устах якої одвіту немає.</p>
<p>На тебе бо, о Господи, я уповаю,* ти вислухаєш мене, Господи, мій Боже.</p>
<p>Кажу бо: Нехай не втішаються наді мною, як захитається моя нога,* нехай не несуться проти мене.</p>
<p>Я бо ось-ось уже маю впасти,* і біль мій передо мною завжди.</p>
<p>Я бо провину мою визнаю,* і гріхом моїм журюся.</p>
<p>А ті, що без причини зо мною ворогують, ростуть на силі,* чимало тих, що мене безпідставно ненавидять.</p>
<p>І ті, що злом оддячують за добро,* вони проти мене, бо я про добро дбаю.</p>
<p>Не покидай мене, о Господи,* не віддаляйся від мене, мій Боже.</p>
<p>Поспіши мені на допомогу,* Господи, моє спасіння.</p>
<p><b>Псалом 62 (<i>У середу</i>)</b></p>
<p>Боже, ти Бог мій!* Тебе шукаю пильно.</p>
<p>Тебе душа моя прагне,* тебе бажає тіло моє в землі сухій, спраглій і безводній.</p>
<p>Отак і я у святині тебе виглядаю:* побачити силу твою й твою славу.</p>
<p>Бо твоя милість ліпша від життя,* уста мої славитимуть тебе.</p>
<p>Отак буду тебе хвалити поки життя мого,* у твоїм імені здійматиму мої руки.</p>
<p>Душа моя насититься, немов туком та оливою,* уста мої веселим голосом хвалитимуть тебе.</p>
<p>Коли згадаю на моїй постелі тебе,* під час нічних чувань розмишлятиму про тебе.</p>
<p>Бо ти прийшов мені на допомогу,* і в тіні крил твоїх я ликуватиму.</p>
<p>Душа моя до тебе лине,* мене підтримує твоя правиця.</p>
<p>Ті ж, які чигають на мою душу,* зійдуть у безодні підземні.</p>
<p>Їх віддадуть мечеві на поталу,* вони шакалів здобиччю стануть.</p>
<p>А цар возвеселиться в Бозі, хвалитиметься кожен, хто ним клянеться,* уста бо тих, що неправду кажуть, будуть закриті.</p>
<p>Слава Отцю, і Сину, і Святому Духові, і нині і повсякчас, і на віки віків. Амінь.</p>
<p>Алилуя, алилуя, алилуя, слава Тобі, Боже. <i>Тричі, без поклонів</i>. </p>
<p>Господи, помилуй. <i>Тричі</i>. Слава, і нині:</p>
<p><b> Псалом 87 (<i>У четвер</i>) </b></p>
<p>Господи, Боже мого спасіння,* я вдень кличу, і вночі перед тобою скаржусь.</p>
<p>Нехай прийде перед твоє обличчя моя молитва!* Прихили своє вухо до мого благання.</p>
<p>Душа бо моя наситилася горем,* і життя моє наблизилося до шеолу.</p>
<p>Мене залічено до тих, що сходять у яму.* Я став як чоловік, що допомоги не має.</p>
<p>Поміж мерцями моє ложе, немов убиті, що лежать у могилі,* що їх не згадуєш уже більше, що їх відтято від руки твоєї.</p>
<p>Поклав ти мене в глибоку яму,* у темряву та безодню.</p>
<p>Тяжить на мені твій гнів,* і всіма хвилями твоїми гнітиш мене.</p>
<p>Ти віддалив від мене моїх друзів,* зробив мене для них осоружним, мене замкнули, і я не можу вийти.</p>
<p>Очі мої знемоглися від печалі;* до тебе, Господи, щодня взиваю, до тебе простягаю мої руки.</p>
<p>Хіба для мертвих робиш чуда?* Хіба то тіні встануть, щоб тебе хвалити?</p>
<p>Хіба звіщатимуть у могилі твою милість,* у пропасті глибокій − твою вірність?</p>
<p>Хіба чуда твої в темряві будуть відомі,* і твоя ласка в землі забуття?</p>
<p>Ось чому, Господи, до тебе я взиваю,* і моя молитва вранці йде тобі назустріч.</p>
<p>Чому, Господи, відкинув ти мою душу,* чому ховаєш своє обличчя від мене?</p>
<p>Я безталанний і конаю змалку,* я перебув страх твій − і умліваю.</p>
<p>Твій палкий гнів пронісся наді мною,* твої страхіття мене погубили.</p>
<p>Увесь час вони оточують мене, мов води,* усі разом мене обступили.</p>
<p>Ти віддалив від мене товариша і друга,* а із знайомих у мене тільки темінь.</p>
<p><b>Псалом 102 (<i>У п'ятницю</i>)</b></p>
<p>Благослови, душе моя, Господа,* і все нутро моє − його святе ім'я.</p>
<p>Благослови, душе моя, Господа,* і не забувай усіх добродійств його ніколи.</p>
<p>Він прощає всі твої провини,* зціляє всі твої недуги.</p>
<p>Він визволяє життя твоє від ями,* вінчає тебе ласкою і милосердям.</p>
<p>Він насичує твій похилий вік добром,* і оновляється, як орел, твоя юність.</p>
<p>Господь творить правосуддя,* і суд усім прибитим. Він показав Мойсееві свої дороги,* синам Ізраїля діла свої.</p>
<p>Милосердний Господь і добрий,* повільний до гніву й вельми милостивий.</p>
<p>Не буде вічно він обурюватися,* і не буде гніватись повіки.</p>
<p>Не за гріхами нашими учинив він із нами,* і не за провинами нашими відплатив він нам.</p>
<p>Бо як високо небо над землею,* така велика його милість над тими, що його бояться.</p>
<p>Він знає з чого ми зліплені,* він пам'ятає, що ми порох.</p>
<p>Чоловік бо – дні його, немов билина,* квітне, і мов квітка в полі.</p>
<p>Потягне над ним вітер, і його немає,* і місце, де він був, його не впізнає вже більше.</p>
<p>Милість же Господня від віку й до віку* над тими, що його бояться.</p>
<p>І справедливість його над дітьми дітей тих,* що бережуть його союз і про заповіді його пам’ятають, щоб їх виконувати.</p>
<p>Господь на небі утвердив престол свій,* і царство його всім володіє.</p>
<p>Благословіте Господа, всі ангели його,* могутні силою, ви, що виконуєте його слово, – покірні голосові його слова.</p>
<p>Благословіте Господа, всі його небесні сили,* слуги його, що чините його волю.</p>
<p>Благословіте Господа, усі його твори, по всіх місцях його правління.* Благослови, душе моя, Господа!</p>
<p><b>Псалом 142 (<i>У суботу й неділю</i>)</b></p>
<p>О Господи, почуй мою молитву,* у твоїй вірності нахили вухо своє до мольби моєї; вислухай мене в твоїй правді.</p>
<p>І не входь у суд із твоїм слугою,* бо ніхто з живих не виправдається перед тобою.</p>
<p>Бо мою душу гонить ворог, життя моє топче в Землю,* він оселює мене в пітьмі, як давно померлих.</p>
<p>Дух мій тривожиться в мені* і серце моє жахається в мені всередині.</p>
<p>Я згадую дні давні,* роздумую над усіма вчинками твоїми і над ділами рук твоїх міркую.</p>
<p>До тебе простягаю мої руки;* моя душа, мов спрагла земля, тебе жадає.</p>
<p>Вислухай мене скоро, Господи, бо знемагає дух мій.* Не крий твого обличчя від мене, щоб я не став, як ті, що сходять у яму.</p>
<p>Дай мені вранці відчути твою милість, бо я на тебе покладаюсь.* Вкажи мені дорогу, якою слід мені ходити, бо до тебе я підношу мою душу.</p>
<p>Спаси мене, Господи, від ворогів моїх* – бо до тебе прибігаю.</p>
<p>Навчи мене творити твою волю, бо ти Бог мій.* Нехай твій добрий дух веде мене по рівній землі.</p>
<p>Живи мене, о Господи, імени твого ради,* у справедливості твоїй виведи з скорботи мою душу.</p>
<p>І в гніві твоєму знищ моїх супротивників.* І вигуби всіх гнобителів душі моєї, бо я твій слуга.</p>
<p>Слава Отцю, і Сину, і Святому Духові: </p>
<p>І нині і повсякчас, і на віки вічні. Амінь. </p>
<p>Алилуя, алилуя, алилуя, Слава тобі, Боже! (<i>3 р</i>.).</p>
<h3 align="center" ><b>Утренні молитви</b></h3>
<p><i>Під час рецитування псалмів, священик читає потиху перед св. дверми оці молитви:</i></p>
<p>1. Дякуємо тобі, Господи, Боже наш, що підняв нас із постелі нашої і вклав в уста наші слово хвали, щоб поклонятися і призивати ім'я твоє святе. Ми умоляємо твоє милосердя, яке ти завжди виявляв у нашому житті. Пошли поміч свою людям, що стоять перед лицем святої слави твоєї і дожидають від тебе багатої милости; і дай нам, що зо страхом і любов'ю завжди тобі служимо, хвалити несказанну твою доброту. Бо тобі належить усяка слава, честь і покління: Отцю, і Сину, і Святому Духові, нині і повсякчас, і на віки вічні. Амінь.</p>
<p>2. Від ночі лине дух наш до тебе, Боже, бо світлом є повеління твої на землі. Навчи нас у страсі твоєму виконувати правду й добро, бо тебе славимо як правдивого Бога нашого. Прихили вухо своє і вислухай нас, і пом'яни, Господи, тих, що є та що моляться з нами, всіх по імені, і спаси їх силою твоєю. Благослови людей твоїх і освяти спадкоємство твоє: мир світові твоєму даруй, церквам твоїм, священикам, владі, і всім людям. Хай благословиться і прославляється всечесне і величне ім'я твоє, Отця, і Сина, і Святого Духа, нині і повсякчас, і на віки вічні. Амінь.</p>
<p>3. Від ночі лине дух наш до тебе, Боже, бо світлом є повеління твої. Навчи нас, Боже, правди твоєї, заповідей твоїх і виправдань твоїх. Просвіти наші духовні очі, щоб ми не заснули в гріхах на смерть. Віджени всяку мряку від сердець наших, даруй нам сонце правди і охорони життя наше знаменням і печаттю Святого твого Духа. Направ стопи наші на шлях мирний, дай нам бачити ранішній день у радості, щоб ми тобі засилали ранішні молитви, бо твоє є володіння і твоє є царство і сила, і слава Отця, і Сина, і Святого Духа, нині і повсякчас, і на віки вічні. Амінь.</p>
<p>4. Владико, Боже святий і неосяжний, що казав із темряви світлові засіяти, що заспокоїв нас у нічному сні й підвів до величання і моління твоєї доброти! Ти, що даєш себе умолити задля свого милосердя, прийми і нині нас, що поклоняємося тобі й по силі дякуємо тобі; і даруй нам те, чого просимо задля спасіння. Вчини нас синами світла і дня та спадкоємцями вічних твоїх дібр. Пом'яни, Господи, за багатством ласк твоїх усіх людей, що є і моляться з нами, і всю братію нашу на землі й на морі, і на всякому місці володіння твого, що потребують твоєї любови й помочі. Усім вияви велику твою милість, щоб спасенні, як душею так і тілом, завжди перебували й відважно славили чудне й благословенне ім'я твоє, бо ти Бог милости і ласк, і любови, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p>5. Скарбе добра, джерело невисихаюче, Отче святий, чудотворче всесильний і вседержителю! Усі тобі поклоняємося і тобі молимося та твої милості і твої ласки призиваємо на поміч і на заступництво нашій смиренності. Пом'яни, Господи, слуг твоїх, прийми від усіх нас ранішні моління, як кадило перед тобою; ні одного з нас не вчини нездатним, але всіх нас зберігай ласками твоїми. Пом'яни, Господи, тих, що чувають і співають на славу твою і єдинородного твого Сина і Бога нашого, і Святого твого Духа. Будь їм помічником і заступником; прийми їх молитви на наднебесний і духовний твій жертовник, бо ти Бог наш, і Тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p>6. Дякуємо тобі, Господи, Боже спасіння нашого, бо ти все робиш для добра життя нашого, щоб ми завжди на тебе споглядали, Спасителю й Доброчинцю душ наших. Бо ти дав спокій нам у час минулої ночі й підвів нас, щоб ми поклонялися величному імені твоєму. Тому молимо тебе, Господи: Дай нам ласку й силу, щоб ми стали гідними співати тобі розумно й молитися безупинно та в страсі і тремтінні над нашим спасінням працювали, при заступництві Христа твого. Пом'яни, Господи, і тих, що вночі до тебе кличуть. Вислухай їх і помилуй, і круши під ноги їх невидимих і войовничих ворогів. Бо ти Цар миру і Спас душ наших, і тобі славу віддаємо: Отцю і Сину, і Святому Духові, нині і повсякчас, і на віки вічні. Амінь.</p>
<p>7. Боже й Отче Господа нашого Ісуса Христа! Ти підніс нас з постелі нашої і зібрав на годину молитви. Дай нам ласку відкрити уста наші і прийми наші подяки, що в наших силах, і навчи нас установ твоїх. Бо молитися як слід не вміємо, якщо ти, Господи, святим твоїм Духом не навчиш нас. Тому молимося тобі: Даруй і прости, якщо ми згрішили аж дотеперішньої години словом або ділом, або думкою, добровільно або недобровільно. Бо коли на провини будеш дивитися, Господи, Господи, то хто встоїться, бо в тебе є прощення. Ти один святий, допоміжник сильний, захисник життя нашого, і тебе ми завжди оспівуватимемо. Нехай буде сила Царства твого завжди благословенна і вельми прославлювана: Отця, і Сина, і Святого Духа, нині і повсякчас, і на віки вічні. Амінь.</p>
<p>8. Господи, Боже наш, що сонну неміч забрав від нас і покликав нас візванням святим, щоб і вночі підносити руки наші і прославляти тебе за справедливі твої присуди. Прийми благання наші, моління, визнавання, нічні служби і даруй нам, Боже, віру бездоганну, надію впевнену, любов нелицемірну. Благослови наші входи й виходи, вчинки, слова, діла й думки; і дай нам дочекатися початку дня, нам, що хвалять й оспівують, і благословлять добрість твоєї несказанної сили, щоб було благословенне твоє пресвяте ім'я і прославлене твоє царство: Отця, і Сина, і Святого Духа, нині і повсякчас, і на віки вічні. Амінь.</p>
<p>9. Господи, Боже наш! Ти за покаяння дарував людям відпущення, нам же, як образ пізнання і визнання гріхів, показав покаяння і прощення пророка Давида. Тож, Владико, помилуй з великої милости твоєї нас, що в чимало великих гріхів впали, і по багатстві ласк твоїх очисти беззаконня наші, бо перед тобою згрішили ми, Господи, що невідомі й таємні речі серця людського знаєш, і єдиний ти маєш владу прощати гріхи. Серце ж чисте вчини в нас і Духом владичним утверди нас, і радість спасіння твого яви нам. Не відкинь нас від лиця твого, але дозволь, як Добрий і Чоловіколюбець, аж до останнього нашого віддиху появляти тобі жертву справедливости й приноси на святих твоїх жертовниках, милістю і ласками і чоловіколюб'ям єдинородного Сина твого, з яким ти є благословенний з пресвятим, добрим і животворним твоїм Духом, нині й повсякчас, і на віки вічні. Амінь.</p>
<p>10. Боже, Боже наш! Ти сотворив розумні й духовні сили своєю волею. Тебе просимо й тобі молимося: Прийми наші посильні величання з усіма твоїми творіннями і збагати щедрими даруваннями твоєї ласки. Бо перед тобою згинається всяке коліно: на небі, на землі й під землею, і все, що живе, і все створіння оспівує неосяжну твою славу, бо ти Бог правдивий і вельми милостивий. Тебе бо хвалять усі небесні сили, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p>11. Хвалимо, співаємо, благословимо і дякуємо тобі, Боже батьків наших, бо ти забрав тінь нічну і явив нам знову світло денне. Молимо твою добрість: Милостивий будь для нас грішних і прийми молитву нашу задля великої твоєї ласкавости, бо ми прибігаємо до тебе, милостивого і всемогутнього Бога. Ти, що засвітив у серцях наших правдиве сонце справедливости твоєї! Просвіти розум наш і почування всі зберігай, щоб, як у день, ходили ми пристойно шляхом заповідей твоїх і дійшли до життя вічного, і стали гідними насолоджуватися недоступним твоїм світлом. Бо в тебе є джерело життя, ти Бог наш і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
<p><i>Після псалмів священик вертається до святилища і стає перед престолом, а диякон виходить перед св. двері й виголошує єктенію. Якщо нема диякона, священик сам виголошує єктенію перед св. дверми.</i></p>
<h3 align="center" ><b>Мирна єктенія</b></h3>
<p>В мирі Господеві помолімся.</p>
<p><i>Вірні:</i> Господи, помилуй (<i>за кожним разом</i>).</p>
<p>За мир з висот і спасіння душ наших, Господеві помолімся.</p>
<p>За спочилих слуг Божих (отців і братів наших) і за блаженний упокій їх, Господеві помолімся.</p>
<p>Щоб простилося їм всяке прогрішення, добровільне і недобровільне, Господеві помолімся.</p>
<p>Щоб вони неосудно стали перед страшним престолом Господа слави, Господеві помолімся.</p>
<p>За тих, що плачуть і терплять, очікуючи Христової потіхи, Господеві помолімся.</p>
<p>Щоб вони були звільнені від усякого болю, печалі й зітхання та щоб поселилися там, де світить світло Божого лиця, Господеві помолімся.</p>
<p>Щоб Господь Бог наш поселив душі їх на місці світлому, на місці квітучому, на місці спокійному, де всі праведні перебувають, Господеві помолімся.</p>
<p>Щоб визволитися нам від усякої скорби, гніву і нужди Господеві помолімся.</p>
<p>Заступи, спаси, помилуй і охорони нас, Боже, твоєю благодаттю.</p>
<p>Милости Божої, царства небесного і відпущення гріхів випросивши їм, самі себе, і один одного, і все життя наше Христу Богові віддаймо.</p>
<p><i>Вірні:</i> Тобі, Господи.</p>
<p><i>Священик:</i> Бо тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Після єктенії хор співає </i></p>
<h3 align="center" ><b>Алилуя</b> <i>на г. 8</i>.</h3>
<p><i>Стих: </i>Блаженні, яких вибрав і прийняв ти, Господи.</p>
<p><i>Стих: </i>І пам'ять їх з роду в рід.</p>
<p><i>Тропар</i></p>
<p><i>(г. 8):</i> Глибиною мудрости чоловіколюбно все управляєш, * і корисне всім подаєш, єдиний Творче;* упокой, Господи, душі усопших рабів твоїх, * бо на Тебе уповання поклали, * Творця, і будівника, і Бога нашого. <i>(2 р.)</i></p>
<p><b>Слава і нині:</b> Тебе і стіну, і пристанище маємо, * і молитвеницю благосприятливу до Бога, * якого Ти родила єси, Богородице безневісна, * вірних спасення.</p>
<p><i>По тропарях співаємо сідальні. </i></p>
<h3 align="center" ><b><i>Після першого стихослов'я</i></b></h3>
<p><i>Диякон або священик:</i> Ще і ще в мирі Господеві помолімся.</p>
<p><i>Вірні:</i> Господи, помилуй.</p>
<p>Заступи, спаси, помилуй і охорони нас, Боже, твоєю благодаттю.</p>
<p><i>Вірні:</i> Тобі, Господи.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
<p><i>Священик: </i>Бо Твоя влада і Твоє єсть царство і сила, і слава Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<p><i>(г. 2)</i> Ти, Господи, повсякчасне світло праведних,* бо святі, просвітившись тобою,* повсякчас сяють, немов світила,* погасивши світильники нечестивців.* Їхніми молитвами, Спасе наш,* просвіти і мій світильник, і спаси мене.</p>
<p><b>Слава і нині</b>: Ти, що благословенною назвав свою Матір,* добровільно прийшов на страждання* і засяяв на хресті, бажаючи віднайти Адама,* і до ангелів промовив: Радійте зі мною,* бо знайшлась загублена драхма!* Все мудро ти упорядив, Боже наш, – слава тобі!</p>
<h3 align="center" ><b><i>Після другого стихослов'я</i></b></h3>
<p><i>Диякон або священик:</i> Ще і ще в мирі Господеві помолімся.</p>
<p><i>Вірні:</i> Господи, помилуй.</p>
<p>Заступи, спаси, помилуй і охорони нас, Боже, твоєю благодаттю.</p>
<p><i>Вірні:</i> Тобі, Господи.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
<p><i>Священик: </i>Бо благий і Чоловіколюбець Бог єси і Тобі славу возсилаємо Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>(г. 4):</i> Душі, які переставив ти, Спасе, від минущого життя,* упокой, як милосердний і всесильний,* і за молитвами Богородиці, єдиний Чоловіколюбче,* прости, як щедрий, їхні провини* і помилуй, Милостивий, діла рук твоїх.</p>
<p><b>Слава і нині</b>: Чиста, всенепорочна Діво!* Ти єдина вічного Сина і Слово Боже в часі породила.* З його святими патріярхами й мучениками,* пророками й преподобними, молися,* щоб дарувам нам очищення і велику милість.</p>
<p><i>Потім оці тропарі на голос 5-ий</i> (<b>Ангельський хор</b>):</p>
<p><i>Стих: </i>Благословенний ти, Господи,* навчи мене установ твоїх.</p>
<p>Хор святих знайшов джерело життя і двері до раю;* нехай же і я знайду дорогу покаяння. Ягня ж я загублене,* – поклич мене, Спасе, і спаси мене.</p>
<p><i>Стих: </i>Благословенний ти, Господи навчи мене установ твоїх.</p>
<p>Колись з нічого створив ти мене* і вшанував божественним своїм образом,* та за переступ заповіді знову повернув мене в землю,* з якої мене взято.* Дай же мені вернутися* до колишньої слави на твою подобу.</p>
<p><i>Стих: </i>Благословенний ти, Господи навчи мене установ твоїх.</p>
<p>Я образ невимовної слави твоєї,* хоч і рани гріховні ношу.* Змилуйся, Владико,* над створінням своїм й очисти своїм милосердям,* і жадану батьківщину подай мені,* вчинивши мене знову мешканцем раю.</p>
<p><i>Стих: </i>Благословенний ти, Господи,* навчи мене установ твоїх.</p>
<p>Усі, що ходили дорогою вузькою і вельми трудною,* що в житті взяли хрест, як ярмо, і з вірою пішли слідом за мною* − прийдіть і втішайтеся славою і вінцями небесними,* що я наготував для вас.</p>
<p><i>Стих: </i>Благословенний ти, Господи навчи мене установ твоїх.</p>
<p>Святі мученики, що Агнця Божого проповідували* і були заколені, як агнці,* до життя нестаріючого і всевічного перейшли!* Наполегливо моліть його,* щоб дарував і нам відпущення провин.</p>
<p><i>Стих: </i>Благословенний ти, Господи,* навчи мене установ твоїх.</p>
<p>Упокой, Боже, слуг своїх* і осели їх у раю,* де хори святих, Господи,* і праведники сяють, як світила.* Упокой спочилих слуг своїх,* пробачаючи всі їхні провини.</p>
<p><b>Слава</b>: Трисяйність єдиного Божества* побожно оспівуємо, взиваючи:* Святий ти, Отче безпочатковий,* рівно безпочатковий Сину і божественний Душе!* Просвітли нас, що з вірою тобі служимо,* і вибави з вічного вогню.</p>
<p><b>І нині</b>: Радуйся, Чиста,* що Бога тілом породила на спасіння всім!* Тобою людський рід знайшов спасіння,* − нехай же через тебе й ми знайдемо рай,* Богородице чиста,* Благословенна!</p>
<p>Алилуя, алилуя, алилуя Слава тобі, Боже! <i>(3 р.)</i>.</p>
<p>Помилуй нас, Боже, з великої милости твоєї, молимось тобі, вислухай і помилуй.</p>
<p><i>Вірні:</i> Господи, помилуй <i>(3 р.)</i>.</p>
<p>Ще молимось за упокій душ померлих слуг Божих (отців і братів наших), і щоб проститися їм всякому прогрішенню, добровільному і недобровільному.</p>
<p><i>Вірні:</i> Господи, помилуй <i>(3 р.)</i></p>
<p>Щоб Господь Бог оселив душі їх, де праведні спочивають.</p>
<p><i>Вірні:</i> Господи, помилуй <i>(3 р.)</i>.</p>
<p>Милости Божої, царства небесного і відпущення гріхів їх, у Христа, безсмертного царя і Бога нашого, просім.</p>
<p><i>Вірні:</i> Подай, Господи.</p>
<p>Господеві помолімся.</p>
<p><i>Вірні:</i> Господи, помилуй.</p>
<p><i>Священик:</i> Боже духів і всякої плоті, ти смерть подолав і диявола знищив, і життя світові твоєму дарував. Сам, Господи, упокой душі померлих слуг твоїх (отців і братів наших) на місці світлому, на місці квітучому, на місці спокійному, звідки відійшов біль, печаль і зітхання; всяке прогрішення, вчинене ними словом, чи ділом, чи думкою, як благий і чоловіколюбець Бог, прости, бо немає людини, що жила і не згрішила б. Ти бо єдиний без гріха, правда твоя − правда на віки і слово твоє – істина.</p>
<p><i>Виголошення</i>: Бо ти є воскресіння, і життя, і упокій померлих слуг твоїх, Христе Боже наш, і тобі славу віддаємо, з безначальним твоїм Отцем, і пресвятим і благим і животворним твоїм Духом, нині і повсякчас, і на віки вічні.</p>
<p><i>Вірні:</i> Амінь.</p>
<p><b>Сідальний</b></p>
<p><i>(г. 5, подібний: Співбезначальне Слово):</i> Упокой, Спасе наш, з праведними слуг своїх* й осели їх, як написано, в оселях своїх,* пробачаючи, як Добрий, прогріхи їх добровільні і недобровільні,* і всі свідомі і несвідомі, Чоловіколюбний.</p>
<p><b>Слава і нині</b>: Ти, що від Діви засіяв світові, Христе Боже,* і дітей Світла нею показав, помилуй нас.</p>
<h3 align="center" ><b>Псалом 50</b></h3>
<p>Помилуй мене, Боже, з великої милости твоєї,* і багатством щедрот твоїх очисти мене з беззаконня мого.</p>
<p>Обмий мене повнотою з беззаконня мого,* і від гріха мого очисти мене.</p>
<p>Бо беззаконня моє я знаю,* і гріх мій є завжди передо мною.</p>
<p>Проти тебе єдиного я згрішив* і перед тобою зло вчинив;</p>
<p>То й правий ти в словах твоїх* і переможеш, коли будеш судити.</p>
<p>Це бо в беззаконнях я зачатий,* і в гріхах породила мене мати моя.</p>
<p>Це бо істину полюбив єси,* невідоме й таємне мудрости своєї явив ти мені.</p>
<p>Окропи мене іссопом, і очищуся,* обмий мене, і стану біліший від снігу.</p>
<p>Дай мені відчути радість і веселість,* зрадіють кості сокрушені.</p>
<p>Відверни лице твоє від гріхів моїх,* і всі беззаконня мої очисти.</p>
<p>Серце чисте створи в мені, Боже,* і духа правого обнови в нутрі моєму.</p>
<p>Не відкинь мене від лиця твого,* і Духа твого Святого не відійми від мене.</p>
<p>Поверни мені радість спасіння твого,* і духом владичним утверди мене.</p>
<p>Вкажу беззаконним дороги твої,* і нечестиві до тебе навернуться.</p>
<p>Визволь мене від вини крови, Боже, Боже спасіння мого,* і язик мій радісно прославить справедливість твою.</p>
<p>Господи, губи мої відкрий,* і уста мої сповістять хвалу твою.</p>
<p>Бо якби ти жертви захотів, дав би я,* та всепалення не миле тобі.</p>
<p>Жертва Богові – дух сокрушений,* серцем сокрушеним і смиренним Бог не погордить.</p>
<p>Ущаслив, Господи, благоволінням твоїм Сіон,* і нехай відбудуються стіни єрусалимські.</p>
<p>Тоді вподобаєш собі жертву правди, приношення і всепалення;* тоді покладуть на вівтар твій тельців.</p>
<h3 align="center" ><b>Канон, гл. 8</b></h3>
<p><b><i>Пісня 1 </i></b><i>Ірмос: </i><b>Співаймо, вірні, пісню дивному Богу нашому, що визволив Ізраїля, пісню перемоги співаючи й виголошуючи: прославляємо Тебе, єдиного Владику.</b></p>
<p><i>Стих: </i>Упокой, Господи, душі спочилих слуг твоїх.</p>
<p>Помолімось усі Христу, творячи пам’ять від віку спочилих, щоб від вічного вогню визволив їх, померлих у вірі і в надії життя вічного.</p>
<p>Глибиною законів Твоїх, Христе, премудро Ти визначив кожному кінець життя, межу і образ; тому тих, чиї гроби закрив у кожній країні, спаси на суді, Всещедрий.</p>
<p><i>Богородичний: </i>Воістину явилася Ти небом на землі, вищим понад вишнє небо, неневісна Діво, з Тебе бо засяло Сонце у світі — Владика правди.</p>
<p><b><i>Пісня 2 </i></b><i>Ірмос: </i><b>Дивіться, дивіться, — Я є Бог ваш, предвічно роджений від Отця Дівою, в останній час без мужа зачатий, і знищив гріх праотця Адама, як Чоловіколюбець.</b></p>
<p>Дивіться, дивіться, — Я є Бог ваш, що праведним судом установив межі життя, в яке від тління до нетління приймаю всіх спочилих у надії вічного воскресіння.</p>
<p>Господи, що приймаєш спочилих благочесно з чотирьох країв землі: у морі чи на землі, в ріках, джерелах чи в озерах, або в ярах з’їдених звірами, птахами чи гадами, — всіх упокой.</p>
<p><i>Богородичний: </i>Несказанне чудо Різдва Твого, Мати Діво, — як бо, і народжуючи, Ти Чистою залишаєшся? Як народжуєш Дитя, не знаючи зовсім мужа? Відомо ж, надприродно Слово Боже від Мене народилось.</p>
<p><b><i>Пісня 3 </i></b><i>Ірмос: </i><b>Ти утвердив рукою Твоєю, Слово Боже, небеса, світлом Твого істинного знання утверди і нас: серця наші надіються на Тебе.</b></p>
<p>Тих, що скінчили путь життя, сподоби, Боже, у славі благочесній одягнутися у вінець праведний і вічними благами втішатися.</p>
<p>Несподівано застигнутих, спалених блискавкою, замерзлих від стужі, померлих від усякої рани упокой, Боже, коли вогнем будеш усе випробовувати.</p>
<p><i>Богородичний: </i>Незбагненне чудо Твоє: без мужа бо народжуєш, Чиста, і дівство Твоє зберігаєш, породивши. Тому чини ангелів і рід людський оспівують Тебе повіки.</p>
<p><b><i>Пісня 4 </i></b><i>Ірмос: </i><b>Богопрозорливо передбачив пророк, що Ти, Слово, хочеш втілитися з Гори благословенної, єдиної Богородиці, і зі страхом славословив силу Твою.</b></p>
<p>Отців і праотців, дідів і прадідів, від перших до останніх, всіх, що жили в законі і в благочесті померли, пом’яни, Спасе наш.</p>
<p>Тих, що на горах, у дорозі, на пустирях із життям своїм розсталися у вірі, ченців же і мирян, юнаків і старих, із святими, Христе, осели.</p>
<p><i>Богородичний: </i>Направ нас молитвами Твоїми, Богородице Діво, ведучи нас, захитаних хвилею гріха, до спасенного пристановища, визволяючи від усякої напасти.</p>
<p><b><i>Пісня 5 </i></b><i>Ірмос: </i><b>Зранку лине дух мій до Тебе, Боже, бо світлом є заповіт пришестя Твого. Ним же просвіти наш розум, Владико, і направ на стежку життя.</b></p>
<p>Творячи сьогодні пам’ять кожного від віку благочесно спочилого, ревно до Тебе, Господи, взиваємо: упокой всіх зі святими Твоїми.</p>
<p>Всіх, кого Ти створив, знаючи корисне, і їм же попустив єси, Господи, несподівано вмерти через раптову пагубу, визволи, Боже наш, від усякої муки.</p>
<p><i>Богородичний: </i>Вищою за вогневидих серафимів стала єси, Чиста, найчистіша, породивши неприступного Ісуса Спаса, що втіленням обожив природу земнородних.</p>
<p><b><i>Пісня 6 </i></b><i>Ірмос: </i><b>Обтяженого безліччю гріхів, Чоловіколюбче, прийми, як колись пророка, мене, що припадаю до щедрот Твоїх, Господи, і спаси мене.</b></p>
<p>Начальнику життя, Боже наш, що стражданням Своїм зруйнував недуги смерти, від віку спочилих рабів Твоїх упокой.</p>
<p>З несказанного Твого приречення всіх, убитих чаклунськими напоями, отрутами, кісткою удавлених, зі святими, Господи, упокой.</p>
<p><i>Богородичний: </i>Звеселися, праотче Єсею, бо від кореня твого, чистої Отроковиці, засяяв Цвіт життя — Спаситель світу, Христос Бог.</p>
<p><b><i>Пісня 7 </i></b><i>Ірмос: </i><b>На початку землю заснував, і небеса словом утвердив, благословенний Ти повіки, Господи Боже отців наших.</b></p>
<p>Творячи пам’ять від віку побожно спочилих, взиваймо: благословен єси повіки, Господи Боже отців наших.</p>
<p>До сонму обраних Твоїх, Христе, прилучи рабів Твоїх, щоб співали Тобі: благословен єси повіки, Господи Боже отців наших.</p>
<p><i>Богородичний: </i>Давидову пісню однодушно співаємо Тобі, Діво, називаючи Тебе горою Божою, в Неї ж тілом вселилося Слово: обоготвори і нас духовно в Собі.</p>
<p><b><i>Пісня 8 </i></b><i>Ірмос: </i><b>Того, Хто на горі святій прославився, і в купині вогнем таїну Приснодіви Мойсеєві явив, Господа оспівуйте і величайте по всі віки.</b></p>
<p>Господи слави, Ти перше знищив тінь смерти, засяявши, як сонце, із гробу: вчини синами Воскресіння Твого всіх померлих у вірі, повіки.</p>
<p>Невідомого і таємного Всевідче, коли матимеш виявити діла темряви і замисли сердець наших, не домагайся відповіді від усіх у вірі спочилих.</p>
<p><b>Благословім Отця, і Сина, і Святого Духа, Господа. І нині і повсякчас, і на віки вічні. Амінь.</b></p>
<p><i>Богородичний: </i>Живого струменя джерелом запечатаним стала Ти, Богородице Діво; без мужа бо Господа породивши, водою безсмертя напуваєш вірних повіки.</p>
<p><b>Хвалимо, благословимо, поклоняємося Господу, оспівуючи і прославляючи по всі віки.</b></p>
<h3 align="center" ><b><i>Пісня Богородиці</i></b></h3>
<p><i>Диякон:</i> Богородицю і Матір Світла піснями звеличаймо.</p>
<p><i>Вірні: </i>Величає душа моя Господа,* і дух мій радіє в Бозі, Спасі моїм.</p>
<p>Чеснішу від херувимів,* і незрівнянно славнішу від серафимів,* що без зотління Бога Слово породила,* сущу Богородицю, тебе величаємо. <i>(Після кожного стиха)</i>.</p>
<p>Бо він зглянувся на покору слугині своєї,* ось бо віднині ублажатимуть мене всі роди.</p>
<p>Велике бо вчинив мені Всемогутній, і святе ім'я його.* Милосердя його з роду в рід на тих, які бояться його.</p>
<p>Він виявив потугу рамени свого,* розвіяв гордих у задумах їхніх сердець.</p>
<p>Могутніх скинув з престолів, підняв угору смиренних;* наситив благами голодних, багатих же відіслав з порожніми руками.</p>
<p>Він пригорнув Ізраїля, слугу свого, згадавши своє милосердя,* як обіцяв був батькам нашим – Авраамові і його потомству повіки.</p>
<p><b>Пісня 9</b></p>
<p><i>Ірмос</i>: <b>Наперед виявлене законоположникові* на горі в огні й кущі* народження Вседіви на наше, вірних, спасіння,* піснями постійними величаємо.</b></p>
<p><i>Стих: </i>Упокой, Господи, душі спочилих слуг твоїх.</p>
<p>Там, де є оселя святих твоїх, що в радості перебувають,* сподоби, Господи, щоб радувалися всі,* хто від віку в вірі й надії спочив.</p>
<p><i>Стих: </i>Упокой, Господи, душі спочилих слуг твоїх.</p>
<p>Кожного поіменно, що від віку і всякого роду помер у вірі,* неосудно сподоби стати біля тебе, Боже Слово,* за твого приходу.</p>
<p><b>Слава і нині</b>: Незбагненне народження твоє, Всенепорочна,* бо невимовно народжуєш Одвічного і молоком годуєш Кормителя світу,* і на руках тримаєш Христа,* єдиного нашого Визволителя, що все держить.</p>
<p><i>Після канону, співаємо </i>Достойно<i> та Світильні.</i></p>
<p><b>Достойно</b></p>
<p>(<i>г. 6</i>) Достойно є воістину* величати блаженною тебе, Богородицю,* всеблаженну і пренепорочну і Матір Бога нашого.* Чеснішу від херувимів* і незрівнянно славнішу від серафимів,* що без зотління Бога Слово породила,* сущу Богородицю, тебе величаємо.</p>
<h3 align="center" ><b>Світильний</b>:</h3>
<p>Як Бог, Спасе, що живими і мертвими володіє,* упокой слуг твоїх в оселях вибраних,* бо якщо й згрішили, то не відступили від тебе.</p>
<p><b>Слава</b>: Упокой, Господи, слуг твоїх у країні живих,* де нема ні недуги, ні журби, ні зітхань;* очисти, як чоловіколюбець, тих, що за життя згрішили.* Єдиний бо ти безгрішний і милостивий,* – Владика живих і мертвих.</p>
<p><b>І нині</b>: Маріє Богоневісто!* Разом з богонатхненними пророками,* собором мучеників, ієрархів, преподобних і з усіма праведними* моли постійно Христа за нас, слуг твоїх,* щоб стали ми співспадкоємцями небесного царства.</p>
<h3 align="center" ><i>І співаємо <b>хвалитні </b>на глас 6:</i></h3>
<p><b>Псалом 148</b></p>
<p><b>Усе, що живе, нехай хвалить Господа. * Хваліте Господа з неба,* хваліте його на висотах.* Тобі належить пісня, о Боже.</b></p>
<p><b>Хваліте його, всі ангели його,* хваліте його, всі воїнства небесні.* Тобі належить пісня, о Боже.</b></p>
<p>Хваліте його, ви − сонце й місяцю,* хваліте його, всі ясні зорі.</p>
<p>Хваліте його, ви – небеса небес* і води, що над небесами.</p>
<p>Нехай вони ім'я Господнє хвалять,* бо він повелів, і створились.</p>
<p>Поставив їх на віки вічні* і дав закон, що не перейде.</p>
<p>Хваліте Господа з землі,* кити і всі морські безодні;</p>
<p>Вогонь і град, сніг і туман,* і буйний вітер, який виконує його слово;</p>
<p>Гори й усі пагорби,* садовина й усі кедри;</p>
<p>Звір дикий і скот усілякий,* гад і птах крилатий;</p>
<p>Царі землі й усі народи,* князі й усі земні судді;</p>
<p>Хлопці й дівчата,* старі разом з юнацтвом.</p>
<p>Нехай ім'я Господнє хвалять, високе бо ім'я його єдине.* Велич його понад землю й небо.</p>
<p>Він підняв ріг народу свого.* Хвала всім його святим, синам Ізраїля, народові, що йому близький.</p>
<p><b>Псалом 149</b></p>
<p>Співайте Господеві нову пісню,* а хвалу йому на зборі праведників.</p>
<p>Нехай Ізраїль своїм Творцем радіє,* нехай своїм царем сини Сіону веселяться.</p>
<p>Нехай хвалять ім'я його танком,* при бубні й при гарфі нехай йому співають.</p>
<p>Господь бо ласкавий до народу свого,* оздоблює перемогою покірних.</p>
<p>Нехай торжествують праведні у славі,* на своїх ложах нехай ликують.</p>
<p>Нехай хвала Божа буде на устах у них,* і двосічний меч у руці в них.</p>
<p>Щоб між народами вчинити відплату,* між племенами – покарання.</p>
<p>Щоб їхніх царів закути в кайдани,* а їхніх вельмож – у залізні окови.</p>
<p>Щоб суд написаний над ними вчинити.* Це слава всіх його преподобних.</p>
<p><b>Псалом 150</b></p>
<p>Хваліте Бога у святині його,* хваліте його у твердині сили його.</p>
<p><i>Стих: </i>Хваліте його за його подвиги великі,* хваліте його в його величі безмежній.</p>
<p><i>(г. 6, подібний: Поклавши всю надію):</i> Багатомилостивий Владико!* Ти, що маєш незбагненне до нас милосердя* і невичерпне джерело божественної доброти,* тих, що перейшли до тебе,* посели на землі живучих,* в улюблених і жаданих оселях, даючи їм вічне панування,* бо ти, Христе, за всіх пролляв свою кров* і визволив світ життєдайною ціною.</p>
<p><i>Стих: </i>Хваліте його звуком рогу,* хваліте його на гарфі й на гуслах.</p>
<p><i>(г. 6, подібний: Поклавши всю надію):</i> Багатомилостивий Владико!* Ти, що маєш незбагненне до нас милосердя* і невичерпне джерело божественної доброти,* тих, що перейшли до тебе,* посели на землі живучих,* в улюблених і жаданих оселях, даючи їм вічне панування,* бо ти, Христе, за всіх пролляв свою кров* і визволив світ життєдайною ціною.</p>
<p><i>Стих: </i>Хваліте його на бубні й танком,* хваліте його на струнах і сопілці.</p>
<p>Життєдайну смерть перетерпів ти добровільно* і життя виточив,* даючи вірним споконвічну насолоду.* Нею наділи померлих у надії воскресіння,* прощаючи їм їхні прогрішення,* як єдиний безгрішний,* єдиний добрий і чоловіколюбець,* щоб усі оспівували ім'я твоє, Христе,* і, спасенні, славили твоє чоловіколюб'я.</p>
<p><i>Стих: </i>Хваліте його на дзвінких цимбалах, хваліте його на гучних цимбалах.* Усе, що живе, нехай хвалить Господа.</p>
<p>Благаємо тебе, Христе,* знаючи, що завдяки богоначальній владі* – ти Господь і Владика померлих:* Чоловіколюбче, вірних слуг твоїх,* що відійшли від тебе, єдиного Доброчинця,* упокой на місці прохолоди* і в осяйності святих.* Бо ти схильний до милосердя і, як Бог єдиний багатомилостивий,* спасаєш тих, що їх ти створив на свій образ.</p>
<p><b>Слава</b> <i>(г. 2) </i>Як цвіт в’яне і як мряка щезає, так знищується всяка людина. Тільки-но труба затрубить — мертві всі, як під час землетрусу, встануть на зустріч з Тобою, Христе Боже. Тоді, Владико, душі рабів Твоїх, що їх прийняв єси від нас, в оселях Твоїх святих назавжди осели.</p>
<p><b>І нині: </b>Радуйся, Маріє Богородице, храме нетлінний, найсвятіший, як і пророк взивав: святий храм Твій дивний воістину.</p>
<h3 align="center" ><b>Мале славослов'я</b></h3>
<p><i>Священик:</i> Слава тобі, що Світло нам показав!</p>
<p><i>Вірні:</i> Слава во вишніх Богу, і на землі мир,* в людях благовоління.</p>
<p>Хвалимо тебе, благословимо тебе, кланяємось тобі,* славимо тебе, дякуємо тобі заради великої твоєї слави.</p>
<p>Господи, царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>
<p>Господи, Боже, Агнче Божий, Сину Отця,* що береш гріхи світу, помилуй нас.</p>
<p>Ти, що береш гріхи світу,* прийми нашу молитву. Ти, що сидиш по правиці Отця,* помилуй нас.</p>
<p>Ти бо один лише святий, ти єдиний Господь, Ісус Христос,* на славу Бога Отця. Амінь.</p>
<p>Щодня буду тебе благословити* і хвалити ім'я твоє на віки вічні.</p>
<p>Господи, ти був нам пристановищем* по всі роди.</p>
<p>Молюсь: Господи, змилуйся надо мною,* вилікуй мою душу, бо гріх мій − перед тобою.</p>
<p>Господи, до тебе я прибігаю,* навчи мене творити твою волю, бо ти Бог мій.</p>
<p>Бо в тебе є джерело життя,* у твоїм світлі побачимо світло.</p>
<p>Добавляй ласку тим,* що визнають тебе.</p>
<p>Сподоби, Господи, сьогодні* без гріха зберегтися нам.</p>
<p>Благословенний ти, Господи, Боже Отців наших,* і хвальне, і прославлене ім'я твоє навіки. Амінь.</p>
<p>Нехай буде, Господи, милість твоя на нас,* бо ми надіємось на тебе.</p>
<p>Благословенний ти, Господи,* навчи мене установ твоїх.</p>
<p>Благословенний ти, Владико,* врозуми мене установами твоїми.</p>
<p>Благословенний ти, Святий,* просвіти мене установами твоїми.</p>
<p>Господи, милість твоя повіки,* не покидай діло рук твоїх.</p>
<p>Тобі належить хвала,* тобі належить пісня.</p>
<p>Тобі належить слава:* Отцю, і Сину, і Святому Духові:</p>
<p>Нині і повсякчас,* і на віки вічні. Амінь.</p>
<p><i>Тоді диякон виголошує </i></p>
<h3 align="center" ><b><i>Прохальну єктенію:</i></b></h3>
<p>Сповнім ранішню молитву нашу Господеві.</p>
<p><i>Вірні:</i> Господи, помилуй.</p>
<p>Заступи, спаси, помилуй і охорони нас, Боже, твоєю благодаттю.</p>
<p><i>Вірні:</i> Господи, помилуй.</p>
<p>Дня всього досконалого, святого, мирного і безгрішного у Господа просім.</p>
<p><i>Вірні:</i> Подай, Господи (<i>за кожним разом</i>).</p>
<p>Ангела миру, вірного наставника, охоронця душ і тіл наших у Господа просім.</p>
<p>Прощення і відпущення гріхів і прогрішень наших у Господа просім.</p>
<p>Доброго і пожиточного для душ наших і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
<p><i>Вірні:</i> Тобі, Господи.</p>
<p><i>Священик:</i> Бо ти Бог милости, ласк і чоловіколюбности, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Священик:</i> Мир всім.</p>
<p><i>Вірні:</i> І духові твоєму.</p>
<p><i>Диякон:</i> Голови ваші перед Господом схиліть.</p>
<p><i>Вірні:</i> Тобі, Господи.</p>
<p><i>Священик читає</i>: Господи святий, ти на висоті живеш і всевидючим оком твоїм споглядаєш на всяке створіння! Перед тобою схилили ми голови, душі й тіла, і молимося до тебе, Святий святих: Простягни руку твою невидиму від святого житла твого і благослови всіх нас; а якщо ми де в чому згрішили добровільно чи недобровільно, як добрий і чоловіколюбний Бог, прости і даруй нам земні й небесні добра твої:</p>
<p><i>Виголошення</i>: Бо до тебе належить милувати і спасати нас, Боже наш, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
<p><i>Вірні:</i> Амінь.</p>
<p><i>Після єктенії беремо </i></p>
<h3 align="center" ><b><i>Стихири на стиховні</i></b></h3>
<p><i>(г. 6)</i> Господи, усе створіння святкує пам'ять святих твоїх,* небо радіє з ангелами й земля веселиться з людьми.* Їхніми молитвами помилуй нас.</p>
<p><i>Стих: </i>Насити нас уранці милістю твоєю, Господи, щоб ми раділи й веселились по всі дні наші. Звесели нас мірою днів, за яких ти засмутив нас, мірою літ, що в них ми зазнали горя.* Нехай виявиться твоїм слугам твоє діло, і слава твоя – їхнім дітям.</p>
<p>Господи, коли б ми не мали святих твоїх, що моляться за нас,* та благодаті твоєї, що милує нас,* то як би ми сміли, Спасе, славити тебе,* що його безперестанно ангели славословлять?* Серцевідче, помилуй душі наші.</p>
<p><i>Стих: </i>І ласка Господа, Бога нашого, нехай буде над нами,* і стверди діло рук наших; стверди його – діло рук наших. </p>
<p>Пам'ять мучеників − радість для тих, які Господа бояться;* бо постраждавши за Христа, вінки від нього прийняли* і нині моляться з довір'ям за душі наші.</p>
<p><b>Слава</b>: <i>(г. 6, подібний: Поклавши всю надію)</i> Початком й основою стало нам твоє творче веління.* Захотівши скласти живу людину з невидимого і видимого єства,* ти створив тіло наше з землі,* душу ж дав нам своїм божественним і животворним подихом.* Тому, Христе, упокой слуг твоїх* у країні живучих і в оселях праведних.</p>
<p><b>І нині</b>: Ти, Пресвята, явилась чудовим житлом Бога:* бо ти, що мужа не знала, Бога вмістила* і Бога породила з двома природами, але в одній особі.* Моли свого єдинородного Первенця,* що зберіг тебе і по народженні непорочною Дівою,* щоб упокоїв душі тих, що з вірою спочили − у світлі,* у нетлінній осяйності блаженства.</p>
<p><i>Після стиховні читаємо:</i></p>
<p>Добре воно – прославляти Господа, і співати імені твоєму, Всевишній.</p>
<p>Звіщати вранці милість твою, і ночами – твою вірність.</p>
<p>Святий Боже, святий Кріпкий, святий Безсмертний, помилуй нас (<i>3 р</i>.).</p>
<p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
<p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
<p>Господи, помилуй (<i>3 р</i>.).</p>
<p>Слава Отцю, і Сину, і Святому Духові.</p>
<p>І нині і повсякчас, і на віки вічні. Амінь.</p>
<p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
<p><i>Священик:</i> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><i>Вірні:</i> Амінь.</p>
<h3 align="center" ><b><i>Тропарі</i></b></h3>
<p><i>(г. 8):</i> Глибиною мудрости чоловіколюбно все управляєш, * і корисне всім подаєш, єдиний Творче;* упокой, Господи, душі усопших рабів твоїх, * бо на Тебе уповання поклали, * Творця, і будівника, і Бога нашого.</p>
<p><b>Слава і нині:</b> Тебе і стіну, і пристанище маємо, * і молитвеницю благосприятливу до Бога, * якого Ти родила єси, Богородице безневісна, * вірних спасення.</p>
<h3 align="center" ><b><i>Єктенія усильного благання</i>:</b></h3>
<p>Помилуй нас, Боже, з великої милости твоєї, молимось тобі, вислухай і помилуй.</p>
<p><i>Вірні:</i> Господи, помилуй <i>(3 р.)</i>.</p>
<p>Ще молимось за упокій душ померлих слуг Божих (отців і братів наших), і щоб проститися їм всякому прогрішенню, добровільному і недобровільному.</p>
<p><i>Вірні:</i> Господи, помилуй <i>(3 р.)</i></p>
<p>Щоб Господь Бог оселив душі їх, де праведні спочивають.</p>
<p><i>Вірні:</i> Господи, помилуй <i>(3 р.)</i>.</p>
<p>Милости Божої, царства небесного і відпущення гріхів їх, у Христа, безсмертного царя і Бога нашого, просім.</p>
<p><i>Вірні:</i> Подай, Господи.</p>
<p>Господеві помолімся.</p>
<p><i>Вірні:</i> Господи, помилуй.</p>
<p><i>Священик:</i> Боже духів і всякої плоті, ти смерть подолав і диявола знищив, і життя світові твоєму дарував. Сам, Господи, упокой душі померлих слуг твоїх (отців і братів наших) на місці світлому, на місці квітучому, на місці спокійному, звідки відійшов біль, печаль і зітхання; всяке прогрішення, вчинене ними словом, чи ділом, чи думкою, як благий і чоловіколюбець Бог, прости, бо немає людини, що жила і не згрішила б. Ти бо єдиний без гріха, правда твоя − правда на віки і слово твоє – істина.</p>
<p><i>Виголошення</i>: Бо ти є воскресіння, і життя, і упокій померлих слуг твоїх (отців і братів наших), Христе Боже наш, і тобі славу віддаємо, з безначальним твоїм Отцем, і пресвятим і благим і животворним твоїм Духом, нині і повсякчас, і на віки вічні.</p>
<p><i>Вірні:</i> Амінь.</p>
<h3 align="center" ><b>Середній відпуст</b></h3>
<p><i>Диякон:</i> Премудрість.</p>
<p><i>Вірні:</i> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p><i>Священик:</i> Слава тобі, Христе Боже, надіє наша, слава тобі!</p>
<p><i>Вірні:</i> Слава і нині: Господи, помилуй (<i>3 р</i>.). Благослови.</p>
<p><i>Священик:</i> Христос, істинний Бог наш, що живими і мертвими володіє, молитвами пречистої своєї Матері, святих, славних і всехвальних апостолів, преподобних і богоносних отців наших, і всіх святих, душі, що переставилися від нас, в оселях праведних оселить, на лоні Авраама упокоїть і до праведних зачислить, а нас помилує і спасе, як благий і чоловіколюбець.</p>
<p><i>Вірні:</i> Амінь.</p>
<p><i>Священик:</i> У блаженному успінні вічний упокій подай, Господи, повсякчас поминаним слугам твоїм (отцям і братам нашим), і вчини їм вічну пам'ять.</p>
<p><i>Вірні:</i> Вічная пам'ять (<i>3 р</i>.).</p>