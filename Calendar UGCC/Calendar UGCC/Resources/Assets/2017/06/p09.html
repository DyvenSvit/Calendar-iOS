<p><b>Червень 9 (27) П’ятниця</b></p>
<p>Св. свщмч. Терапонта.</p>
<hr />
<p>Боже всілякої благодаті і Господи кожної втіхи, Ти змилосерджуєшся над нами кожного часу утішенням Святого Твого Духа, благодаримо Тебе, за те, що Ти підняв нас на молитву і в цей час, в який Ти вдостатку вилив благодать Твого Святого Духа на Твоїх Святих учнів і славних та благословенних апостолів в подобі вогненних язиків. Ми молимо і взиваємо до Тебе, Чоловіколюбче, прийми молитву нашу і зішли на нас благодать святого Твого Духа. Провадь нас духовними дорогами, щоб ходили ми в Дусі і не сповняли похотей плотських. І сподоби нас служити Тобі в ціломудрії і істині по всі дні життя нашого, силою Твого єдиного Сина Ісуса Христа, Якому з Тобою належить слава, похвала, честь і поклоніння з Ним і з Святим Духом навіки віків. Амінь. <em>(Молитва 3 часу із давнього палестинського часослова)</em>