<p><b>Червень 14 (1) Середа</b></p>
<p>Св. мч. Юстина, філософа, і тих, що з ним.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 1:</i> Спаси, Господи, людей твоїх* і благослови насліддя Твоє,* перемоги благовірному народові на супротивників даруй* і хрестом твоїм * охорони люд твій.</p>
<p>Слава, і нині: <i>Кондак, глас 4:</i> Вознісся Ти на хрест волею своєю.* Новому людові Твоєму, що Твоє ім’я носить,* даруй щедроти твої, Христе Боже.* Возвесели силою Твоєю, благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p><i>Прокімен, глас 3, пісня Богородиці:</i></p>
<p>Величає душа моя Господа і возрадувався дух мій у Бозі, Спасі моїм <i>(Лк. 1,46-47),</i></p>
<p><i>Стих:</i> Бо зглянувся на смирення раби своєї, ось бо віднині ублажать мене всі роди <i>(Лк. 1,48).</i></p>
<p>__________</p>
<p><i>Апостол: </i></p>
<p><b>Послання Апостола Павла до Римлян 4, 13-25.</b>
<p><i>13</i>. Браття, не законом була дана обітниця, зроблена Авраамові або його потомству, що він буде спадкоємцем світу, але через оправдання віри, <i>14</i>. бо коли спадкоємці ті, що в законі, то віра не має сили й обітниця не має вартости: <i>15</i>. закон бо викликає гнів, і там, де нема закону, нема й переступу.
<p><i>16</i>. Тому, отже, обітниця від віри, щоб вона була з ласки і забезпечена всім нащадкам, не тільки тим, що з закону, але й тим, що з віри Авраама, який є батьком усіх нас, <p><i>17</i>. як написано: я настановив тебе батьком багатьох народів, – перед Богом, в якого він увірував, перед Богом, який оживляє мертвих і кличе те, чого немає, наче б воно існувало.
<p><i>18</i>. Він проти надії увірував у надію, що стане батьком багатьох народів, згідно з тим, що було сказано: таке буде твоє потомство. <i>19</i>. Він, не захитавшись вірою, не зважав на своє вже омертвіле тіло – було бо йому яких сто років – і на омертвіле лоно Сари. <i>20</i>. Перед Божою обітницею він не завагався недовір'ям, але, навпаки, скріпився вірою, і, воздавши хвалу Богові, <i>21</i>. зовсім був певний, що він може зробити все, що обіцяв. <i>22</i>. Тому й зараховано йому це за оправдання.
<p><i>23</i>. І не про нього одного тільки написано, що то було зараховано йому, <i>24</i>. але й про нас, яким віра зачислиться, нас, що віруємо в того, хто воскресив із мертвих Ісуса, Господа нашого, <i>25</i>. що був виданий за гріхи наші і воскрес для нашого оправдання.
<p>__________</p>
<p><i>Алилуя, глас 8:</i> Слухай, дочко, і споглянь, і прихили вухо Твоє <i>(Пс. 44,11) </i></p>
<p><i>Стих:</i> Лицю Твоєму помоляться багаті народи <i>(Пс. 44,13)</i></p>
<p>__________</p>
<p><i>Апостол: </i></p>
<p><b>Євангеліє від Матея 7, 21-23.</b>
<p><i>21</i>. Сказав Господь: Не кожний, хто до мене каже: Господи, Господи!, ввійде в царство небесне, але той, хто чинить волю Отця мого, що на небі. <i>22</i>. Багато мені того дня скажуть: Господи, Господи! Хіба ми не твоїм ім'ям пророкували? Хіба не твоїм ім'ям бісів виганяли? Хіба не твоїм ім'ям силу чудес творили?
<p><i>23</i>. І тоді я їм скажу прилюдно у вічі: я вас не знав ніколи! Відійдіть від мене, ви, що чините беззаконня!
<p>__________</p>
<p><i>Причасний:</i> Чашу спасення прийму і ім’я Господнє призову <i>(Пс. 115,4). </i>Алилуя, <i>тричі.</i></p>
<p>&nbsp;<hr />
<p><b>Рм. 4, 13–25. «Зовсім був певний, що він обіцяне спроможний виконати»</b>
<p>У нашому житті ми ухвалюємо ті чи інші рішення на підставі свого попереднього досвіду, знань, які маємо, або того, що нам хтось підказав, допоміг. Ми часто відштовхуємось від видимих речей, особливо коли нам бракує іншого досвіду – духовного. А коли вже усі людські можливості вичерпані, спроможності дати собі раду вже немає, тоді ми починаємо казати, що лишилось лише довіритись Богові. Те, що мало бути першим, тобто наша довіра до Бога, часто буває останнім. 
<p>Ніхто не був посоромлений, хто покладався на Господа. За взірець Господь дає Авраама, який довірився Богові, і що було неможливе по-людському, по-Божому стало можливим.<b> Тому не дивімося навколо себе, ніколи не шукаймо собі якогось виходу чи оправдання, що це неможливо. Все можливо для того, хто довіряє Господеві!</b>
<p>&nbsp;
<p><b>Мт. 7, 21-23. «Той, хто чинить волю Отця мого, що на небі».</b>
<p>Господь вказує, що лише декларування віри й визнання того, що ми є християнами, не робить нас ближчими до Нього. Насправді наближаємося до Отця лише тоді, коли чинимо Його волю. Ісус немовби ставить питання для кожного з нас, чи завжди ми готові сказати Богові: «Нехай буде воля Твоя». 
<p>Як нам не тяжко було б прийняти обставини, людей, події, але саме цього від нас сподівається Господь. Бажає, аби ми вміли пізнавати Його волю і чинити її. І головне не те, чи знаходимо в собі сили, а чи маємо бажання йти за Його волею. <b>Коли ми щиро прагнемо слухатися Бога, то Він дасть нам для цього потрібні сили, мудрість і терплячість, щоб Його воля стала дійсністю нашого життя.</b>
<p>&nbsp;<p><b>Владика Венедикт (Алексійчук)</b>