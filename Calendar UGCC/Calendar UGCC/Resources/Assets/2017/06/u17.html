<p><b>Червень 17 (4) Субота</b></p>
<p>Св. Митрофана, патр. Царгородського.</p>
<hr />
<p><i>Вечірня</i>: катизма чергова. На «Господи, взиваю» 6 стихир: 3 св. і 3 Октоїха, Сл., І нині: богородичний-домат 8-го гласу. Прокімен дня. Стиховня Октоїха. По «Отче наш»: тропар св., Сл., І нині: богородичний воскресний за гласом тропаря св. Відпуст великий з помин. цілого тижня і св.</p>
<p><i>Утреня</i>: по “Бог Господь”: тропар св. (2), Сл., І нині: богородичний воскресний за гласом тропаря св. Катизми чергові, сідальні Октоїха. Пс. 50. Канон: якщо Господній або Богородичний храм, то буде канон храму, св. та Октоїха. Якщо храм святого, то канон св., храмового святого та Октоїха. По 9-ій пісні – світильний Октоїха, Сл.: св., І нині: його богородичний. Стиховня Октоїха. По “Отче наш”: тропар св., Сл., І нині: богородичний відпустовий за гласом тропаря св. і за днем тижня. Відпуст великий з поминанням усього тижня і св.</p>
<p><i>Часи</i>: на 1-му – тропар дня; на 6-му – храму; на 3-му та 9-му – св.</p>
<p><i>Літургія</i>: вся служба дня. Ап. – Рим. 84 зач.; 3, 19-26. Єв. – Мт. 20 зач.; 7, 1-8.</p>