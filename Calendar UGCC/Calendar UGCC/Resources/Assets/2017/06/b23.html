<p><strong>Червень 23 (10) П’ятниця</strong></p>
<p><span>Св. свщмч. Тимотея, єп. Пруського.</span></p>
<p><strong>Празник найсолодшого Господа Бога і Спаса нашого Ісуса Христа – Чоловіколюбця.</strong> <i>(текст подано окремо нижче)</i></p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 1:</i> Спаси, Господи, людей твоїх* і благослови насліддя Твоє,* перемоги благовірному народові на супротивників даруй* І хрестом твоїм* охорони люд твій.</p>
<p>Слава, і нині: <i>Кондак, глас 4:</i> Вознісся Ти на хрест волею своєю.* Новому людові Твоєму, що Твоє ім’я носить,* даруй щедроти твої, Христе Боже.* Возвесели силою Твоєю благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p><i>Прокімен, глас 7:</i> Вознесіть Господа Бога нашого 1 поклоняйтеся підніжжю ніг його, бо святе воно <i>(Пс. 98,5).</i></p>
<p><i>Стих:</i> Господь воцарився, нехай гніваються люди <i>(Пс. 98,1).</i></p>
<p>__________</p>
<p><i>Апостол: </i></p>
<p><b>Послання Апостола Павла до Римлян 9, 6-19.</b>
<p><i>6</i>. Браття, воно не так, щоб слово Боже впало марно: бо не всі ті, що від Ізраїля, ізраїльтяни; <i>7</i>. і не ті, що нащадки Авраама, всі його діти; але від Ісаака назоветься твоє потомство, <i>8</i>. тобто не тілесні діти – діти Божі, але діти обітниці вважаються за нащадків. <i>9</i>. Слово ж обітниці таке: цієї самої пори я прийду, і буде син у Сари. <i>10</i>. Ба більше: Ревека зачала від одного ложа батька нашого Ісаака; <i>11</i>. коли ж вони ще не народились і нічого доброго чи злого не зробили, – щоб Бог у своїй постанові був вільний вибирати, залежно <i>12</i>. не від діл, а від того, який кличе, – їй було сказано: старший молодшому буде служити. <i>13</i>. Бо написано:
<p>Якова полюбив я,
<p>Ісава ж незлюбив.
<p><i>14</i>. Що ж скажемо, що Бог несправедливий? Зовсім ні. <i>15</i>. Бо він каже Мойсеєві:
<p>Помилую, кого хочу помилувати,
<p>і змилосерджусь, над ким хочу змилосердитися.
<p><i>16</i>. Отже це не справа того, хто хоче, ані того, хто біжить, але Бога, що милує. <i>17</i>. Письмо бо каже фараонові: якраз на те я тебе поставив, щоб на тобі показати мою силу й щоб по всій землі славилося моє ім'я. <i>18</i>. Отож, кого він хоче, того милує і, кого хоче, того чинить заскорузлим.
<p><i>19</i>. Скажеш, отже, мені: чому іще він докоряє? Хто бо може противитися його волі? 
<p>__________</p>
<p><i>Алилуя, глас 1:</i> Пом’яни сонм твій, що його придбав Ти іздавна <i>(Пс. 73,2).</i></p>
<p><i>Стих:</i> Бог же – цар наш перше віку, вчинив спасення посеред землі <i>(Пс. 73,12).</i></p>
<p>__________</p>
<p><i>Євангеліє: </i></p>
<p><b>Євангеліє від Матея 10, 32-36; 11, 1.</b>
<p>Сказав Господь своїм учням: 
<p><i>32</i>. Кожний, хто визнає мене перед людьми, того і я визнаю перед моїм Отцем небесним. <i>33</i>. А хто мене зречеться перед людьми, того й я зречусь перед Отцем моїм небесним.
<p><i>34</i>. Не думайте, що я прийшов принести мир на землю. Не мир прийшов я принести на землю, а меч. <i>35</i>. Я прийшов розлучити 
<p>чоловіка від його батька,
<p>дочку від її матері
<p>і невістку від її свекрухи.
<p><i>36</i>. І ворогами чоловіка будуть його домашні.
<p><i>1</i>. Коли Ісус скінчив навчати дванадцятьох своїх учнів, пішов звідти навчати і проповідувати по їхніх містах. 
<p>__________</p>
<p><i>Причасний:</i> Знаменувалося на нас світло лиця твого, Господи <i>(Пс. 4,7).</i> Алилуя, <i>тричі.</i></p>
<p>&nbsp;<hr />
<p><strong>Устав для святкування свята Hайсолодшого Господа Бога і Спаса Ісуса Христа-Чоловіколюбця</strong>: </p>
<p>__________</p>
<p><b><i>Антифон 1</i></b></p>
<p><i>Стих 1:</i> Як возлюблені оселі Твої, Господи сил. * Прагне, ба й пропадає душа моя до дворів Господніх <i>(Пс. 83,2-3).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 2:</i> Серце моє і тіло моє * возрадувалися Богом живим <i>(Пс. 83,3).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 3:</i> Бо птиця знайшла собі храмину * і горлиця собі гніздо, де покладе пташат своїх <i>(Пс. 83,4).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, * і нині, і повсякчас, і на віки віків. Амінь.</p>
<p>Молитвами Богородиці:</p>
<p><b><i>Антифон 2</i></b></p>
<p><i>Стих 1:</i> Ісповімся Тобі, Господи, всім серцем моїм * розповім про всі чуда Твої <i>(Пс.9,2).</i></p>
<p><i>Приспів:</i> Спаси нас, Сину Божий, * що возлюбив нас безконечно, співаємо Тобі: Алилуя.</p>
<p><i>Стих 2:</i>І нехай уповають на Тебе * ті, що знають ім’я Твоє <i>(Пс. 9,11).</i></p>
<p><i>Приспів:</i> Спаси нас, Сину Божий, * що возлюбив нас безконечно, співаємо Тобі: Алилуя.</p>
<p><i>Стих 3:</i> Бажання убогих почув Ти, Господи, * готовости серця їх послухало вухо Твоє <i>(Пс. 9,38).</i></p>
<p><i>Приспів:</i> Спаси нас, Сину Божий, * що возлюбив нас безконечно, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Антифон 3</i></b></p>
<p><i>Стих 1:</i> Видало серце моє слово добре, * говорю я про діла мої цареві <i>(Пс. 44,2).</i></p>
<p><i>Тропар, глас 6:</i> Помилуй нас, Господи, помилуй нас, * бо, ніякого одвіту не знаю чи, * оцю Тобі молитву як Владиці ми, грішні, приносимо: * Помилуй нас.</p>
<p><i>Стих 2:</i> Гарний красою понад синів людських, * вилилася врода на губах Твоїх <i>(Пс. 44,3).</i></p>
<p><i>Тропар:</i> Помилуй нас, Господи:</p>
<p><i>Стих 3:</i> Красою Твоєю і добротою Твоєю: * і натягни лук, і успівай, і царюй, істини ради, і лагідности, і справедливости <i>(Пс. 445).</i></p>
<p><i>Тропар:</i> Помилуй нас, Господи:</p>
<p><i>Вхідне:</i> Сповідуйтеся Господеві, бо він благий, * бо на віки милість Його <i>(Пс. 117,1).</i></p>
<p><i>Тропар, глас 6:</i> Помилуй нас, Господи, помилуй нас, * бо, ніякого одвіту не знаю чи, * оцю Тобі молитву як Владиці ми, грішні, приносимо: * Помилуй нас.</p>
<p>Слава, і нині: <i>Кондак, глас 8:</i> Непереможний Владарю і Господи, * ада переможцю, * я, врятований від вічної смерти, * похвалу виписую Тобі, творіння і раб Твій, * але Ти, що маєш милосердя несказанне, * від усяких бід визволи мене, що взиваю: * Ісусе, Сину Божий, помилуй мене.</p>
<p><i>Прокімен, глас 4:</i> Повім ім’я Твоє братії, посеред церкви оспівуватиму Тебе <i>(Пс. 21,23).</i></p>
<p><i>Стих:</i> Молитви мої воздам перед тими, що бояться Його <i>(Пс. 21,26).</i></p>
<p>__________</p>
<p><i>Апостол: </i></p>
<p><b>Послання Апостола Павла до Євреїв 2, 11-18.</b>
<p><i>11</i>. Браття, той, що освячує, і ті, що освячуються, всі від одного. Тому він не соромиться називати їх братами, коли каже:
<p><i>12</i>. Я звіщу ім'я твоє моїм братам,
<p>хвалитиму тебе серед громади.
<p><i>13</i>. І ще:
<p>Буду надіятись на нього.
<p>Та:
<p>Ось я і діти, що Бог мені дав.
<p><i>14</i>. А що діти були учасниками тіла й крови, і він також взяв участь у тому, щоб смертю знищити того, хто мав владу смерти, тобто диявола, <i>15</i>. і визволити тих, яких страх смерти все життя тримав у рабстві. <i>16</i>. Аджеж не від ангелів прийняв він на себе, а від потомства Авраама. <i>17</i>. Тому він мусів бути в усьому подібний до братів, щоб стати милосердним та вірним первосвящеником у справах Божих на спокутування гріхів народу. <i>18</i>. Тому, отже, що він страждав і сам був випробуваний, він може помогти тим, що проходять через пробу.
<p>__________</p>
<p><i>Алилуя, глас 6:</i> Схаменуться і навернуться до Господа всі кінці землі <i>(Пс. 21,28).</i></p>
<p><i>Стих:</i> I поклоняться перед Ним усі батьківщини народів <i>(Пс. 21,28).</i></p>
<p>__________</p>
<p><i>Євангеліє: </i></p>
<p><b>Євангеліє від Йоана 3, 13-17.</b>
<p>Сказав Господь:
<p><i>13</i>. Ніхто не зійшов на небо, крім того, хто зійшов з неба: Син чоловічий. <i>14</i>. І як Мойсей підняв змія в пустині, так Син чоловічий має бути піднесений, <i>15</i>. щоб кожен, хто вірує у нього жив життям вічним.
<p><i>16</i>. Бог бо так полюбив світ, що дав Сина свого єдинородного, щоб кожен, хто вірує в нього, не загинув, але жив життям вічним. <i>17</i>. Бо Бог не послав у світ Сина, щоб світ засудити, але щоб ним спасти світ. <i>18</i>. Хто вірує в нього, не буде засуджений; хто ж не вірує, той уже засуджений, бо не увірував в ім'я єдинородного Сина Божого. 
<p>__________</p>
<p><i>Замість </i>Достойно, <i>приспів:</i> Величай, душе моя, найсолодшого Ісуса – Чоловіколюбця.</p>
<p><i>I ірмос, глас 2:</i> Від Бога – Бога Слово, що несказанною мудрістю прийшов обновити Адама, їддю у тлінь впалого тяжко, що від Святої Діви несказанно ради нас воплотився, вірні однодумно піснями величаємо.</p>
<p><i>Причасний:</i> Виділи всі кінці землі спасення Бога нашого <i>(Пс. 97,3).</i> Алилуя, <i>тричі</i>.</p>
<p>&nbsp;<hr />
<p><b>Рм. 9, 6–19. «Воно не так, щоб слово Боже не здійснилося»</b>
<p>Ми, люди сучасного світу, дуже часто хочемо швидких результатів, в короткому часі хочемо змінити самого себе, хочемо, щоб швидко змінювалися люди навколо нас. Це особливо видно в неофітів, хто лише навернувся до Бога. Вони дуже хочуть всіх навернути і привести до Бога в одну мить. Але ми не знаємо, як Бог діє, наймовірніше, що в кожному випадку і з кожною людиною у свій спосіб. 
<p><b>Наше завдання – завжди сіяти Боже Слово, завжди промовляти про Бога: і словами, і життям.</b> А результат, то вже Божа справа! Вірмо, що ті зерна раніше чи пізніше проростуть. 
<p>&nbsp;
<p><b>Мт. 10, 32-36. «Кожний, отже, хто визнає мене перед людьми, того і я визнаю перед моїм Отцем небесним».</b>
<p>Кажучи правду, нам часто не дуже хочеться виявляти свою віру прилюдно, ми не раз так і кажемо, що моє християнське життя, то це приватна справа. Здебільшого хочемо жити так, щоб не мусити визнавати своєї віри, свідчити про Господа своїм життям, проповідувати Його іншим. Зі свого досвіду бачимо, що саме життя, а точніше, наш Творець, ставить нас у такі обставини, в яких, хочемо того чи ні, однак маємо виявити свою віру в Нього. 
<p>Визнавати свою віру – це жити життям християнина щодня, щохвилини, що миті. Це не обов’язково означає, як ми собі можемо уявляти, що християнина ведуть на муки, примушують зректися Христа, а він стоїть у своїй вірі навіть ціною життя. Це свідчення мучеників, яке дуже важливе для Церкви, але не всі до нього покликані. 
<p>Для більшості християн свідченням має бути не одна героїчна хвиля нашого життя, а кожна хвилина наших буднів. Ситуації, коли маємо виявити своє прощення, зауважити чиюсь потребу, виявити до когось любов, милосердя, свідчать про те, ким ми є. <b>Саме це є визнанням нашої віри в Бога!
</b>
<p>&nbsp;<p><b>Владика Венедикт (Алексійчук)</b>