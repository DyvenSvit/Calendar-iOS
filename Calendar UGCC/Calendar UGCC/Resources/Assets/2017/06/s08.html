<p><b>Святого апостола Карпа, одного з сімдесятьох</b> 
<p><i> Тропар, гл. 3:</i> Апостоле святий, Карпе, моли милостивого Бога,* щоб відпущення прогрішень подав душам нашим. 
<p><i> Кондак, гл. 4:</i> Як зорю пресвітлу церква придбала тебе, апостоле Карпе, просвічуючись завжди чудес твоїх многопліддям зове: спаси тих, які з вірою почитають пам’ять твою. 
<p>Про святого Карпа у своєму Посланні до Тимотея згадує святий апостол Павло, коли пише: “Як будеш іти, то принеси плащ, що я залишив у Троаді в Карпа, і книги, а зокрема пергамени” (2 Тим. 4, 13). Святий Карпо був одним з 70 учнів Христа Спасителя, згодом апостол Павло настановив його єпископом у місті Верії, що в Тракії. За правління Нерона жиди його вбили. 
<p>__________
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b>