<p><b>Червень 1 (19) Четвер</b></p>
<p>Св. свщмч. Патрикія, єп. Пруського, і тих, що з ним.</p>
<p><em>(на сьогодні переносимо службу свв. Константина й Олени, з огляду на Заупокійну суботу)</em></p>
<hr />
<p>Про воскресіння Ісуса свідчить і Тавита, воскресла із мертвих Його іменем. Як же не вірити Христовому воскресінню, коли навіть Його ім'я воскрешало мертвих? Про воскресіння Ісуса і море свідчить, і ловля риб, і жар вугілля і риба покладена на ньому. Свідчить і Петро, що раніше три рази відрікся від нього, а опісля три рази визнав Його, і прийняв доручення пасти духовні вівці. До сьогодні стоїть Єлеон, наче б досі показував очам вірних Того, хто вийшов на хмари, і небесні ворота, в які Він увійшов... Отже, ти маєш багато свідків. Маєш за свідка і це місце воскресіння, і місце вознесіння, що лежить від нас на схід. Маєш за свідків там присутніх ангелів і ту хмарину, на якій Він вознісся, і учнів, що звідти прийшли <em>(св. Кирило Єрусалимський, Повчання 14).</em>