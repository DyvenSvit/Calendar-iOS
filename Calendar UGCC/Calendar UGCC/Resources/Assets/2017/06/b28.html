<p><b>Червень 28 (15) Середа</b></p>
<p>Св. прор. Амоса. Прп. Єроніма, пресвітера Стридонського. </p>
<p><b>День Конституції України.</b></p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 1:</i> Спаси, Господи, людей твоїх* і благослови насліддя Твоє,* перемоги благовірному народові на супротивників даруй* і хрестом твоїм * охорони люд твій.</p>
<p>Слава, і нині: <i>Кондак, глас 4:</i> Вознісся Ти на хрест волею своєю.* Новому людові Твоєму, що Твоє ім’я носить,* даруй щедроти твої, Христе Боже.* Возвесели силою Твоєю, благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p><i>Прокімен, глас 3, пісня Богородиці:</i></p>
<p>Величає душа моя Господа і возрадувався дух мій у Бозі, Спасі моїм <i>(Лк. 1,46-47),</i></p>
<p><i>Стих:</i> Бо зглянувся на смирення раби своєї, ось бо віднині ублажать мене всі роди <i>(Лк. 1,48).</i></p>
<p>__________</p>
<p><i>Апостол: </i></p>
<p><b>Послання Апостола Павла до Римлян 11, 2-12.</b>
<p><i>2</i>. Браття, чи ви не знаєте, що Писання про Іллю говорить, коли він скаржиться до Бога на Ізраїля: <i>3</i>. Господи, пророків твоїх убили й жертовники твої зруйнували, лишився тільки я один, і шукають душі моєї. <i>4</i>. І що йому відповідає слово Боже ? Зоставив я собі сім тисяч чоловік, що перед Ваалом не гнули коліна. <i>5</i>. Так і нинішнього часу є останок, за вибором ласки. <i>6</i>. Коли ж за ласкою, то не з діл, інакше ласка не була б ласкою. <i>7</i>. Що ж, чого Ізраїль шукав, того не осягнув, вибрані ж осягнули. А решта затверділи, <i>8</i>. як написано:
<p>Бог дав їм по нинішній день
<p>дух приголомшення,
<p>очі, щоб не бачили,
<p>і вуха, щоб не чули.
<p><i>9</i>. А Давид каже:
<p>Нехай їх стіл сильцем їм буде,
<p>пасткою їм на падіння та на відплату.
<p><i>10</i>. Нехай їх очі потемніють, щоб не бачили,
<p>хребет їх хай зігнеться назавжди.
<p><i>11</i>. Отож питаю: хіба вони спіткнулися, щоб упасти? Ні, зовсім ні. Але падіння їхнє стало для поган спасінням, щоб викликати їхню заздрість. <i>12</i>. Коли ж їхнє падіння – багатство для світу і коли їхній занепад – для поган багатство, оскільки більше повнота їх?
<p>__________</p>
<p><i>Алилуя, глас 8:</i> Слухай, дочко, і споглянь, і прихили вухо Твоє <i>(Пс. 44,11) </i></p>
<p><i>Стих:</i> Лицю Твоєму помоляться багаті народи <i>(Пс. 44,13)</i></p>
<p>__________</p>
<p><i>Євангеліє: </i></p>
<p><b>Євангеліє від Матея 11, 20-26.</b>
<p><i>20</i>. В той час Ісус почав докоряти тим містам, у яких відбулося найбільше його чуд, за те, що не покаялись:
<p><i>21</i>. Горе тобі. Хоразине! Горе тобі. Витсаїдо! Бо якби чуда, що в вас відбулися, сталися в Тирі й Сидоні, вони б давно покаялись у волосяниці та в попелі. <i>22</i>. Тому кажу вам: Тирові й Сидонові судного дня легше буде, ніж вам. <i>23</i>. Та й ти, Капернауме,
<p>чи хочеш піднестися до небес?
<p>– Аж до аду зійдеш!
<p>Бо якби чуда, які відбулися в тобі, сталися в Содомі, вона стояла б і досі. <i>24</i>. Тому кажу вам: землі содомській легше буде судного дня, ніж тобі.
<p><i>25</i>. Тоді Ісус заговорив:
<p>Я восхваляю тебе, Отче, Господи неба й землі, що затаїв єси це від мудрих та розумних і відкрив це немовлятам. <i>26</i>. Так, Отче, бо так тобі було до вподоби. 
<p>__________</p>
<p><i>Причасний:</i> Чашу спасення прийму і ім’я Господнє призову <i>(Пс. 115,4). </i>Алилуя, <i>тричі.</i></p>
<p>&nbsp;<hr />
<p><b>Рим. 11, 2–12. «Отак і нині є останок, вибраний за благодаттю»</b>
<p>В історії Старого Завіту часто бачимо, як вибраний народ відходив від віри в єдиного Бога. Небагато залишались вірними Йому. Сучасний світ також для нас часто виглядає агресивним, зматеріалізованим, прагматичним, і на цьому тлі ми не можемо усвідомити собі, що у світі є багато віруючих людей на різних становищах. Є бідні, є багаті, є люди, які, незалежно від соціального статусу, живуть вірою. 
<p>Будьмо певні, що доки існуватиме світ, Вселена, доти люди житимуть вірою в Бога. Ніколи не звертаймо уваги на обставини, які є навколо нас. Бо обставини – такі, які є.<b> Але будьмо свідомі того, що як в історії Церкви завжди були свідки віри, що у будь-яких обставинах завжди жили вірою, завжди уповали на Господа, то і в нас ніякі обставини цієї можливості не заберуть. </b>
<p>&nbsp;
<p><b>Мт. 11, 20-26. «Ти затаїв це від мудрих та розумних і відкрив це немовлятам».</b>
<p>Може видатися дивним, як Господь може затаїти щось від когось, адже Він хоче кожну людину привести до свого Царства, кожній особі відкрити правду про себе.
<p>Причина ж у тому, що дуже часто людина почувається самодостатньою, вважає, що сама може собі зарадити, і Господь тоді ніяк не може втрутитися в її життя, щоб допомогти. Лише коли людина почувається безпомічною, слабкою і шукає допомоги, просить Бога про заступництво, пускає Його у своє життя – тоді Він може допомогти.
<p>Скільки разів у своєму житті ми мали багато проблем, труднощів, багато невдач, скільки разів ми старалися якось собі зарадити, змінити щось. Але знову усвідомлювали, наскільки ми безпомічні й слабкі. І саме в такі хвилі важливо відчути, що ти безпомічний, слабкий, що ти наче немовля, яке нічого не може зробити, а залежить від когось іншого. 
<p><b>Якщо ми уповаємо на Бога, який може все зробити, та віддаємо себе під Його повну опіку, то вибираємо найпевніший вихід з будь-якої ситуації.</b>
<p>&nbsp;<p><b>Владика Венедикт (Алексійчук)</b>