<p><strong>Червень 5 (23) Понеділок</strong></p>
<p><strong>Святого Духа.</strong>
<p><i>Тиждень 1-ий по Зісланні Святого Духа. <b>Загальниця</b></i></p>
<p><span>Прп. ісп. Михаїла, єп. Синадського. Прп. Євфросинії Полоцької, ігумені монастиря Святого Спаса.</span> </p>
<hr />
<p><i>По</i> Благословенне царство:</p>
<p><i>Люди:</i> <b>Амінь</b>.</p>
<p><i>Священик: </i>Царю небесний…</p>
<p><b><i>Антифон 1</i></b></p>
<p><i>Стих 1:</i> Небеса повідають славу Божу, * творіння ж рук Його сповіщає твердь <i>(Пс. 18,2).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 2:</i> День дневі передає слово * і ніч ночі об’являє розуміння <i>(Пс. 18,3).</i></p>
<p>Молитвами Богородиці, * Спасе, спаси нас.</p>
<p><i>Стих 3:</i> На всю землю вийшло вістування їх * і до кінців вселенної глаголи їх <i>(Пс. 18,5).</i></p>
<p>Молитвами Богородиці, * Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, * і нині, і повсякчас, і на віки віків. <b>Амінь</b>.</p>
<p>Молитвами Богородиці, * Спасе, спаси нас. </p>
<p><b><i>Антифон 2</i></b></p>
<p><i>Стих 1:</i> Вислухає Тебе Господь у день печалі, * захистить Тебе ім’я Бога Якова <i>(Пс. 19,2).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Стих 2:</i> Пошле Тобі поміч зо святині * і з Сіону заступить Тебе <i>(Пс. 19,3).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Стих 3:</i> Дасть Тобі Господь по серцю Твоєму * і ввесь задум твій сповнить <i>(Пс. 19,2).</i></p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Антифон 3</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Утішителю благий, * співаємо Тобі: Алилуя.</p>
<p><i>Вхідне:</i> Вознесися, Господи, силою Твоєю, * оспівуватимемо і співатимемо сили Твої <i>(Пс. 20,14).</i></p>
<p><i>Тропар, глас 8: </i>Благословен єси, Христе Боже наш, * що премудрими рибаків явив, * зіславши їм Духа Святого, * і ними уловив вселенну. * Чоловіколюбче, слава Тобі.</p>
<p>Слава, і нині: <i>Кондак, глас 8:</i> Коли Ти, зійшовши, язики змішав, * розділив Ти народи, Всевишній. * Коли ж вогненні язики Ти роздавав, у з’єднання всіх Ти призвав. * I одноголосно славимо Пресвятого Духа.</p>
<p><i>Прокімен, глас 6:</i> Спаси, Господи, людей Твоїх і благослови насліддя Твоє <i>(Пс 27,9).</i></p>
<p><i>Стих:</i> До Тебе, Господи, взиватиму, Боже мій, щоб не відвертався Ти мовчки від мене <i>(Пс. 27,1).</i></p>
<p>__________</p>
<p><i>Апостол: </i></p>
<p><b>Послання Апостола Павла до Ефесян 5, 9-19.</b>
<p><i>9</i>. Браття, поводьтеся, як діти світла. Плід світла є в усьому, що добре, що справедливе та правдиве. <i>10</i>. Шукайте пильно того, що Господеві подобається. <i>11</i>. Не приставайте до безплідних діл темряви а радше їх ганіте, <i>12</i>. бо що ті люди потай роблять, соромно й казати. <i>13</i>. Все, що ганиться, стає явним у світлі, і все, що виявляється, стає світлом. <i>14</i>. Тому говорить:
<p>«О ти, що спиш, прокинься,
<p>встань із мертвих,
<p>і Христос тебе освітить».
<p><i>15</i>. Тож уважайте пильно, як маєте поводитися: не як немудрі, але як мудрі, <i>16</i>. використовуючи час, бо дні лихі. <i>17</i>. Тому не будьте необачні, але зрозумійте, яка Господня воля. <i>18</i>. Не впивайтеся вином, що доводить до розпусти, але сповнюйтеся Духом. <i>19</i>. Проказуйте між собою вголос псалми й гимни та духовні пісні, співайте та прославляйте у серцях ваших Господа 
<p>__________</p>
<p><i>Алилуя, глас 2:</i> Помилуй мене, Боже, по великій милості Твоїй <i>(Пс. 50,3).</i></p>
<p><i>Стих:</i> Не відкинь мене від лиця Твого і Духа Твого Святого не відійми від мене <i>(Пс. 50,13).</i></p>
<p>__________</p>
<p><i>Євангеліє: </i></p>
<p><b>Євангеліє від Матея 18, 10-20.</b>
<p>Сказав Господь:
<p><i>10</i>. Глядіть, щоб ви ніким з оцих малих не гордували: кажу бо вам, що ангели їхні на небі повсякчас бачать обличчя мого Отця небесного.
<p><i>11</i>. Бо Син чоловічий прийшов спасти те, що загинуло.
<p><i>12</i>. Що ви гадаєте? Коли хто має сто овець і одна з них заблудить, чи він не кине дев'ятдесят дев'ять у горах і не піде шукати ту, що заблудила? <i>13</i>. І коли пощастить найти її знову, істинно кажу вам, що він радіє нею більше, ніж дев'ятдесят дев'ятьма, що не заблудили.
<p><i>14</i>. Так само і в Отця вашого небесного немає волі, щоб загинуло одне з тих малих.
<p><i>15</i>. Коли брат твій завинить супроти тебе, піди й докори йому віч-на-віч. Коли послухає, тебе, ти придбав брата твого.
<p><i>16</i>. Коли не послухає тебе, візьми з собою ще одного або двох, щоб усяка справа полагоджувалась ж словом двох або трьох свідків.
<p><i>17</i>. І коли він не схоче слухати їх, скажи Церкві; коли ж не схоче слухати Церкви, нехай буде для тебе як поганин і митар.
<p><i>18</i>. Істинно кажу вам: усе, що ви зв'яжете на землі, буде зв'язане на небі, і все. що розв'яжете на землі, буде розв'язане на небі.
<p><i>19</i>. Істинно кажу вам ще раз: коли двоє з вас згодиться на землі просити що б там не було, воно буде дано їм моїм Отцем небесним; <i>20</i>. бо де двоє, або троє зібрані в моє ім'я, там я серед них.
<p>__________</p>
<p><i>Замість </i>Достойно, <i>приспів:</i> Величай, душе моя, в трьох особах суще єдине божество.</p>
<p><i>І ірмос, глас 4:</i> Радуйся, царице, матеро-дівственна славо, всякі бо легкомовні благоговірливі уста промовити не можуть, щоб Тебе оспівувати достойно, і безсильний ум усякий, щоб Твоє рождество розуміти. Тому Тебе одноголосно славимо.</p>
<p><i>Причасний:</i> Дух Твій благий наставить мене на землю праву <i>(Пс. 142,10).</i> Алилуя, <i>тричі</i>.</p>
<p>&nbsp;<hr />
<p><b>Еф. 5, 9–19.«Проказуйте між собою вголос псалми й гимни та духовні пісні, співайте та прославляйте у серцях ваших Господа»</b>
<p>Ми створені на образ і подобу Божу. Цей образ Божий у нас перебуває, хоча й затьмарений первородним гріхом, як також маємо цю подібність до Господа в собі все більше розвивати. Апостол Павло вказує, що важливо промовляти псалми, гимни та пісні духовні, бо ми через це більше уподібнюємось до Господа, коли перебуваємо з Ним.
<p>Погляньмо на наше життя. Скільки багато зусиль, часу, старань ми докладаємо до всього земного, що змінюється і зникає, а скільки часу ми приділяємо Господеві. <b>Тож ніколи не шкодуймо часу для Бога. Бо тільки так ми проводимо час із користю для себе, тільки так можемо більше перемінюватись й уподібнитись до Господа.</b>
<p>&nbsp;
<p><b>Мт. 18, 10-20. «Коли хтось має сто овець і одна з них заблудить, – чи він не кине дев’ятдесят дев’ять у горах і не піде шукати ту, що заблукала?»</b>
<p>На перший погляд може видатися, що для Господа дев’ятдесят дев’ять овець не такі важливі, як та одна. Проте для Бога немає більш важливих чи менш важливих людей, для Нього всі однаково важливі, усі цінні. Але ця розповідь з Євангелія, ця притча показує іншу річ. Богові важлива кожна людина, для Нього важливе навернення кожного, отже, Йому важливий кожен з нас. Можливо, з боку людей ми не відчуваємо своєї цінності, важливості, але не так є з боку Бога. Люди нас забувають, не звертають на нас уваги, але для Бога ми завжди цінні, і навіть тоді лишаємось цінні, коли робимо зло чи гріх. А ще більше цінні, коли навертаємося, усвідомлюємо своє становище. <b>Тож яку важливість і цінність ми маємо в очах Господа – такої не маємо навіть у своїх очах.</b>
<p>&nbsp;<p><b>Владика Венедикт (Алексійчук)</b>