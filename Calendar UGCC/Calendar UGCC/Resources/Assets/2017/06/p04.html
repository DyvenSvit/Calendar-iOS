<p><strong>Червень 4 (22) Неділя</strong></p>
<p><i>Неділя 8-ма після Пасхи.</i></p>
<p><strong>⊕ ЗІСЛАННЯ СВЯТОГО ДУХА. П’ЯТДЕСЯТНИЦЯ.</strong></p>
<p><span>Св. мч. Василиска.</span></p>
<hr />
<p>Після страстей Твоїх і Воскресіння, Христе, Ти вознісся і оселився на небесах, які, зійшовши, Ти прихилив до нас воплоченням з Діви. Ти утвердив на землі зісланням Духа Твого Утішителя на земних учнів Твоїх обітницю Свою: непохитне і пресвяте очікування їх. Через них Ти для віруючих у Тебе людей заклав Церкву завдяки постійній присутності Духа Твого і через різні Його дари. Не відбери благодати Його від нас, осквернених гріхом, але умертви від начала всякий тілесний намір [у нас], що є перепоною Його приходу до нас, всяку думку і слово і вчинок, що засмучує Його, віджени від нас, і відкинь всяке нечисте почуття, що тяготить душі наші і робить їх темними, позбавляючи світла Його. Зроби нас, що пам’ятаємо світлицю Сіону, сповнену світла Його, гідними тримати славу Його. Об’яви нас, що уподібнюємося апостолам Твоїм, які прийняли первоплід Його, стати престолами духовного вогню Його, аби ми під проводом Його були ведені до чесної землі безсмертної і блаженної обітниці Твоєї. Там оселя є всіх, хто утішається в Тобі і вічно прославляє Тебе.  Бо Ти Прославлений єси з Безначальним Отцем Твоїм, Співвічним і Пресвятим, і Благим, і Животворящим Духом Твоїм, нині, і повсякчас, і навіки віків. <em>(Заамвонна молитва свята П’ятдесятниці)</em>