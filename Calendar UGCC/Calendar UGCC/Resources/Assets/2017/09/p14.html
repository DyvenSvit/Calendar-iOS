<p><b>Вересень 14 (1) Четвер</b></p>
<p><b>† Начало Індикта, тобто Нового року.</b>
<p>Пам'ять прп. Симеона Стовпника і матері його. Собор Пресвятої Богородиці, що в Міясинах.</p>
<hr />
<p>Господи Боже, всього видимого й невидимого творіння Творче і Основоположнику, що створив часи і роки. Сам благослови днесь початок нового року, який ми рахуємо від Твого втілення для нашого спасіння. Благослови нам провести цей рік і багато років після нього в мирі та згоді з ближніми нашими, зміцни й пошир Церкву Православну, що її Ти Сам заснував і спасенною жертвою на хресті освятив. Вітчизну нашу укріпи, охорони і прослав, довгоденство, здоров'я, достаток плодів земних і добре поліття дай нам, мене, грішного раба Твого, всіх рідних і ближніх моїх та всіх православних християн, як правдивий наш верховний Пастир, доглядай, охороняй і на путь спасенну направ, щоб ми, йдучи нею, після довгочасного й щасливого життя на цьому світі досягли Царства Твого Небесного і удостоїлись вічного блаженства з усіма святими Твоїми. Амінь. <i>(Молитва на початок нового року)</i></p>