<p><strong>Вересень 27 (14) Середа</strong></p>
<p><strong>⊕ ВОЗДВИЖЕННЯ ЧЕСНОГО І ЖИВОТВОРЯЩОГО ХРЕСТА ГОСПОДНЬОГО.</strong></p>
<hr />
<p>Вищий понад усі висоти Господь, що витерпів тілесне добровільне піднесення на Хресті, щоб простяганням чистих рук своїх підняти всіх до себе. Ти, що Воздвиженням Твого упокорення возвеличив природу нашу, що упала через неправдиве піднесення і через марну гординю зійшла аж до аду. Кого Словом Божим прославляють всі на землі народи, бо Ти отримуєш хвалу як Вишня Кріпость Всевишнього Отця і жертви хвалення. Ти, що Воздвиженням Чесного Хреста Твого звіщаєш здійснене Тобою на Хресті знищення повстань злих сил і святкуєш перемогу над смертю, піклуєшся про відновлення роду нашого від давнього упадку, не знехтуй і тепер моліннями нашими, якими благали і благаємо щедрот Твоїх.</p>
<p>Але як Милостивий помилуй нас, що звіщаємо всім видимий доказ знаку Твоєї перемоги і Божественне йому поклоніння. Даруй [нам] могутній захист супроти всякої душогубної сили невидимих зміїв, вчини і нам так, як колись Ти дарував Ізраїльтянам, укушеним зміями, зцілення через звернення їхнього погляду до мідного змія, піднятого Мойсеєм, присмири гріх, що бере верх над нами і нас, що впали через гріх, підійми мужністю супроти нього. Царям, що воздають хвалу Хрестові, підкори варварів, що повстають, і всяку силу ворожу сокруши і гординю тиранів зломи. І як колись, хрестоподібним піднесенням Мойсеєвих рук Ти перемінив Амалика, так і всякий ріг, що виступає проти Церкви Твоєї, зломи і всяку владу, що піднімається проти знання Твого, зруйнуй і всякі уста, що поширюють хулу проти Тебе, загороди, і всяке серце, затьмарене незнанням, просвіти, збережи розум наш від думок, що віддаляють від Тебе, аби ми, возносячись через небесне і блаженне споглядання, осягнули назавжди вічну і правдиву висоту, яка явиться нам що перебуватимемо у Твоїй опіці, і насолоджуватимемось Царством Твоїм.</p>
<p>Ти бо і Вишній і Нижній, і Тобі славу возсилаємо Отцю, і Сину, і Святому Духові, нині, і повсякчас, і на віки віків. </p>
<p><i>(Заамвонна молитва свята Воздвиження Чесного Хреста)</i></p>