<p><b>Вересень 20 (7) Середа</b></p>
<p><em>Передсвяття Різдва Богородиці. </em>
<p>Св. мчч. Созонта.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господові і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 4:</i> Із кореня Єссеєвого і з бедер Давидових * богоотроковиця Маріям днесь родиться нам, * і радістю радується все і оновляється. * Зрадійте сукупно, небо і земля, * возхваліть її, вітчизни народів. * Йоаким веселиться і Анна торжествує, зовучи: * Неплідна родить Богородицю і кормительку життя нашого.</p>
<p>Слава, і нині: <i>Кондак, глас 3:</i> Діва днесь і Богородиця Марія, * безконечна світлиця небесного жениха, * родиться з неплідної Божим замислом; * колесниця Слова прикрашується, на це бо і передсказана була * – божественні двері і Мати сущого життя.</p>
<p><i>Прокімен, глас 3, пісня Богородиці: </i>Величає душа моя Господа і возрадувався дух мій у Бозі, Спасі моїм. <i>(Лк. 1,46-47).</i></p>
<p><i>Стих:</i> Бо зглянувся на смирення раби своєї, ось бо віднині ублажать мене всі роди <i>(Лк. 1,48).</i></p>
<p>__________</p>
<p><i>Апостол: Гал. 214 зач.</i></p>
<p><b>Послання Апостола Павла до Галатів 6, 2-10.</b>
<p><i>2</i>. Браття, носіте тягарі один одного, і так виконаєте закон Христа. <i>3</i>. Як хто гадає, що він є чимсь, бувши нічим, обманює себе самого. <i>4</i>. Кожен нехай добре провіряє своє діло, і тоді матиме чим хвалитися тільки в собі, а не в іншому. <i>5</i>. Кожний бо власний тягар нестиме, 
<p><i>6</i>. Хто вчиться слова, хай ділиться своїм добром з тим хто його навчає. <i>7</i>. Не обманюйте себе самих: з Богом жартувати не можна. Що хто сіє, те й жатиме. <i>8</i>. Хто бо сіє в тілі, той з тіла жатиме зотління; хто ж сіє в дусі, той від духа жатиме життя вічне. <i>9</i>. Робімо добро без утоми; у свою пору, як не підупадемо, жатимемо. <i>10</i>. Отже, поки маємо час, робімо добро всім, а зокрема братам у вірі.
<p>__________</p>
<p><i>Алилуя, глас 8:</i> Слухай, дочко, і споглянь, і прихили вухо Твоє <i>(Пс. 44,11) </i></p>
<p><i>Стих:</i> Лицю Твоєму помоляться багаті народи <i>(Пс. 44,13)</i></p>
<p>__________</p>
<p><i>Євангеліє: Мр. 29 зач.</i></p>
<p><b>Євангеліє від Марка 7, 14-24.</b>
<p><i>14</i>. В той час Ісус, прикликавши народ, промовляв до нього:
<p><i>15</i>. – Слухайте мене всі й розумійте! Нема нічого зовнішнього для людини, що, входячи в неї, могло б її осквернити; те, що виходить з людини, те осквернює людину. <i>16</i>. Хто має вуха слухати, хай слухає.
<p><i>17</i>. І коли він увійшов до хати, дальше від народу, учні спитали його про притчу. <i>18</i>. Він каже їм:
<p>– І ви ще такі недотепні? Не розумієте, що все, що входить у людину ззовні, не може її осквернити? <i>19</i>. Воно бо не входить в її серце, лише в живіт і виходить геть на належне йому місце.
<p><i>20</i>. Таким чином, він об'явив чистими всі страви. Сказав, що те, що виходить з людини, те осквернює людину. <i>21</i>. З нутра бо, з серця людини, виходять недобрі намисли, розпуста, злодійство, душегубство, <i>22</i>. перелюби, загребущість, лукавство, обман, безсоромність, заздрий погляд, наклеп, гордість, безум. <i>23</i>. Уся ця погань виходить із нутра й осквернює людину.
<p><i>24</i>. І вирушивши звідти, пішов у сторони Тиру та Сидону. Увійшовши ж в один дім, не хотів, щоб довідався хто про те, але не міг окритися. 
<p>__________</p>
<p><i>Причасний:</i> Чашу спасення прийму і ім’я Господнє призову <i>(Пс. 115,4). </i>Алилуя, <i>тричі.</i></p>
<p>&nbsp;<hr />
<p><b>Гл. 6, 2–10. «Носіть тягарі один одного й тим робом виконаєте закон Христа»</b>
<p>Що довше ми живемо, то більше пізнаємо свої вади, свої немочі та слабкості. Те саме стосується і хиб наших ближніх. І так, як маємо вчитися приймати свої обмеження, себе такими, якими ми є, так само мусимо вчитися приймати інших людей з їхніми огріхами. І тоді інші будуть приймати нас із нашими немочами. 
<p>Ми часто очікуємо, щоб інші нам прощали, входили в нашу ситуацію, але найперше маємо пам’ятати, що важливо нести слабкості та недоліки інших людей. <b>Коли робимо крок назустріч особі, то вподібнюємось до Бога, який завжди йде кожному з нас на зустріч, знаючи наші вади ще краще, аніж ми самі. </b>
<p>&nbsp;
<p><b>Мр. 7, 14-24. «Хто має вуха слухати, хай слухає!»</b>
<p>Упродовж земного життя Ісуса Христа за Ним ходили натовпи людей, проте небагато зцілювалося. Лише ті, хто приймав Його з вірою, і лише одиниці ставали Його учнями. Схожою є ситуація й сьогодні.
<p>Багато людей, здавалося б, знають про Бога, але дуже мало з них приймають Його у своє життя. Не дуже хочуть вслухатися, щоб почути й побачити, як Він діє. Тому маємо дуже важливе завдання – розвивати в собі це розпізнавання дії Бога у своєму житті. Та щораз більше вчитися розуміти, що Він хоче сказати нам через ті чи інші обставини, через ті чи інші події в нашому житті. <b>Бо ж Господь каже: «Хто має вуха слухати, хай слухає!»</b>
<p>&nbsp;<p><b>Владика Венедикт (Алексійчук)</b>