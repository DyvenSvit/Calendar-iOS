<p><b>Вересень 30 (17) Субота</b></p>
<p><em>Субота по Воздвиженні.</em></p>
<p>Св. мчц. Софії і трьох її дочок, Віри, Надії й Любови.</p>
<hr />
<p>Маємо наказ любити Бога, а вроджену силу любові отримуємо від природи, бо кожен сам від себе вчиться любові, і не потребує зовнішнього напоумлення. З природи бажаємо добра, хоч комусь щось інше може видаватися добрим... А що ж чудесніше від Божої краси? Яка ж гадка миліша від думки про Божу велич? Чи може бути в душі бажання сильніше й глибше від того, яке Бог вкладає в душу, очищену від усякого гріха, коли душа правдиво відчуває те, що в Пісні Пісень <i>(2:5)</i> висловлено такими словами: «я з любові знемагаю» <i>(св. Василій Великий, ШПр. 2)</i>.</p>