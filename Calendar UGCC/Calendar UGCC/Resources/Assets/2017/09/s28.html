<!-- ICON -->
<div class="icovita">
	<a href="icons/0928-mykyta-1200.jpg"
	 data-lightbox="0928-mykyta-1200" 
	 data-title="Святий Микита Бісеборець. Крехів, ц. Параскеви, кін 16 ст.">
		<img src="icons/0928-mykyta-300h.jpg" />
	</a>
	<div class="icotitle">
		Святий Микита Бісеборець. Крехів, ц. Параскеви, кін 16 ст.
		<a href="http://icon.org.ua/gallery/mykyta-gotskyj/" target="_blank">icon.org.ua</a>
	</div>
</div>
<!-- /ICON -->
<p><b>Святого великомученика Микити</b> 
<p><i>Тропар мученика, глас 4:</i> Хрест Христовий старанно взявши за зброю, перемагав ти ворогів,* і за Христа постраждав, а наостанок – у вогні,* і священну Твою душу Господу віддав Ти.* Тому й дари зцілення від Нього удостоївся прийняти, великомученику Микито.* Моли Христа Бога, щоб спаслися душі наші. 
<p><i>Кондак мученика, глас 2:</i> Переміг ти владу омани зібранням твоїм,* і прийняв вінець перемоги у стражданні твоїм,* сьогодні радієш з ангелами, Микито преславний,* неустанно молячись з ними до Христа Бога за всіх нас. 
<p>За походженням святий Микита був ґот, поганин. У кінці четвертого століття він пізнав і прийняв Христову віру та став навертати до неї інших. А коли Наддунайські землі, де жили ґоти, потрапили під владу князя Атанариха і він став мучити християн, тоді святий Микита став перед князем і почав йому погрожувати гнівом Божим за те, що переслідує Христову віру. Князь передав слугу Божого катам, які після тортур кинули його у вогонь, де святий мученик передав Господу свою душу (близько 370 р.). Його тіло побожний християнин Маріян перевіз до Киликії, у місто Мопсвестія, де мощі святого прославилися численними чудами. Згодом їх перенесли до Царгорода. 
<p>__________
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 
