<p><b>Вересень 25 (12) Понеділок</b></p>
<p><em>Тиждень 17-ий по Зісланні Святого Духа</em>.</p>
<p><em>Віддання празника Різдва Богородиці. </em>
<p>Св. свщмч. Автонома.</p>
<hr />
<p>З усією старанністю пильнуймо, щоб наше серце не відпало від гадки про Бога і не сплямило пам'яті Божих чудес примарами пустих речей. Бережімо в пам'яті безнастанну й чисту гадку про Бога, витиснену на наших душах, мов незатерту печать. Так дійдемо до Божої любові, яка буде нас спонукати до виконування Божих заповідей, а сама, через виконування заповідей, буде несхибно й постійно піддержувана <i>(св. Василій Великий, ШПр. 5).</i></p>