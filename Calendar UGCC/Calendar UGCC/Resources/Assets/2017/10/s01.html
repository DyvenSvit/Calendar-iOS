<p><b>Преподобного отця нашого Євменія, єпископа Гортинського, чудотворця</b>
<p><i>Тропар, глас 7:</i> Постом життя твоє украсив єси, убогих возлюбив, і їм роздав єси все майно твоє, в чеснотах возсіяв єси, як сонце, плачучих потішаючи і скорботних звеселяючи, і нам випроси, молимось, молитвами твоїми, Євменіє отче, від Христа гріхів прощення.
<p><i>Кондак, глас 2:</i> Світлом Божественним просвітившись, всеблаженний, просвіщаєш нас, які з любов’ю оспівують твоє чесне і славне і святе, отче, переставлення, ієрарше Євменіє, молячись неустанно за всіх нас.
<p>Ім’я Євменій означає – милостивий, ласкавий, добрий. Святий був єпископом міста Гортинь, на острові Крит. Уже з молодих літ він цілковито посвятився на службу Богу, а весь свій маєток роздав бідним. Для бідних і сиріт був він справжнім батьком, й усіх дивували його великі чесноти. Коли стала ширитися монотелітська єресь, Свменій пішов до Царгорода і там публічно виступив на захист святої віри. За це його відправили у вигнання до Тиваїди Єгипетської. Тут прославився він багатьма чуда, так, за його молитвою припинилася довга і згубна засуха. Жив і помер святий у сьомому столітті. Після смерти його тіло перенесли в місто Ракс, поблизу Гортині. 
<p>__________<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b> 