<p><b>Жовтень 24 (11) Вівторок</b></p>
<p>Св. ап. Филипа, одного з семи дияконів. Прп. Теофана Начертанного, єп. Нікейського і творця канонів.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 2:</i> Пам’ять праведного з похвалами* і Тобі вистачає свідчення Господнє, предтече,* бо Ти показався воістину і від пророків чесніший,* бо у струях сподобився хрестити Проповіданого.* Тому за істину пострадав Ти, радуючися,* благовістив Ти і тим, що в аді, Бога, явленого в тілі,* що взяв гріх світу і подає нам велику милість.</p>
<p>Слава: <i>Кондак, глас 3:</i> Перше неплідна днесь Христового предтечу родить* і він є сповненням усякого пророцтва,* бо кого пророки проповідували,* на того він у Йордані руку поклав.* Явився Божого Слова пророк, проповідник, разом і предтеча.</p>
<p>І нині: <i>Богородичний, глас 3:</i> Діва днесь предстоїть у церкві* і з ликами святих невидимо за нас молиться Богу.* Ангели з архиєреями поклоняються,* апостоли з пророками ликують,* бо ради нас молить Богородиця превічного Бога.</p>
<p><i>Прокімен, глас 7:</i> Возвеселиться праведник у. Господі і уповає на нього <i>(Пс. 63,11).</i></p>
<p><i>Стих:</i> Вислухай, Боже, голос мій, коли молитимусь до Тебе <i>(Пс. 63,2).</i></p>
<p>__________</p>
<p><i>Апостол: Кол. 249 зач.</i></p>
<p><b>Послання Апостола Павла до Колосян 1, 1-2; 7-11.</b>
<p><i>1</i>. Павло, Божою волею, апостол Христа Ісуса, та брат Тимотей <i>2</i>. святим у Колоссах і вірним братам у Христі: благодать вам і мир від Бога, Отця нашого.
<p><i>7</i>. Ви навчилися від Епафра, нашого любого товариша по службі, який для вас вірний Христів слуга. <i>8</i>. Він виявив нам вашу духовну любов.
<p><i>9</i>. Тому ми з того дня, коли це почули, не перестаємо за вас молитися та просити, щоб ви дійшли до повного пізнання волі Божої в усякій мудрості та духовнім розумінні, <i>10</i>. щоб вам жити життям, достойним Господа, і подобатися йому в усьому, приносячи плід у всякому доброму ділі й зростаючи у пізнанні Бога, <i>11</i>. укріплені всякою силою завдяки його славній потузі, щоб осягнути всяку витривалість і довготерпеливість із радістю.
<p>__________</p>
<p><i>Алилуя, глас 4:</i> Праведник, як фінік, розцвіте і, як кедр на Ливані, виросте <i>(Пс. 91.13).</i></p>
<p><i>Стих:</i> Насаджені в домі Господнім, у дворах Бога нашого процвітуть <i>(Пс. 91.14).</i></p>
<p>__________</p>
<p><i>Євангеліє: Лк. 34 зач.</i></p>
<p><b>Євангеліє від Луки 8, 1-3.</b>
<p><i>1</i>. Одного разу проходив Ісус через міста та села, проповідуючи й звіщаючи добру новину про царство Боже. З ним були дванадцять <i>2</i>. і деякі жінки, що були оздоровлені ним від злих духів і недуг: Марія, звана Магдалина, з якої вийшло сім бісів, <i>3</i>. Іванна, жінка Хузи, Іродового урядовця, Сусанна та багато інших, що їм помагали зо своїх маєтків.
<p>__________</p>
<p><i>Причасний:</i> В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі.</i></p>
<p>&nbsp;<hr />
<p><b>Кл. 1, 1–2, 7–11. «щоб ви дійшли до повного спізнання Божої волі в усякій мудрості та духовнім розумінні»</b>
<p>У житті кожен із нас має ті чи ті бажання, стремління, очікування. Одним вдається того чи іншого досягнути, іншим – ні; одним, з нашого погляду, виходить щось на користь, іншим – на зло. І так усе життя вгадуємо, що для нас є добрим. Іноді вгадаємо, але здебільшого не вгадаємо. Однак наше життя неповторне, для кожного з нас є свій унікальний шлях, який можна пізнати лише у глибокому спілкуванні з Богом, а не вгадуючи. 
<p>Апостол говорить про важливість посідати мудрість і через це пізнавати Божу волю. Мудрість пізнавати, що для нас є справді добром, мудрість розуміти, що для нас дійсно корисне, мудрість знати, як нам чинити, мудрість знати де говорити, а де мовчати, де бути твердими, а де м’якими. 
<p>Мудрість приходить лише тоді, коли ми розуміємо, що джерелом мудрості є Господь. <b>Тому, що ближче ми стаємо до Господа, то більше наше життя нам приносить радість і насолоду, щастя, та мудріше ми починаємо жити і робити правильні вибори в житті.</b> 
<p>&nbsp;
<p><b>Лк. 8, 1-3. «Ісус[…] проходив через міста та села, проповідуючи й звіщаючи Добру Новину».</b>
<p>Усім своїм земним життям Ісус Христос ніс людям Добру Новину, розповідаючи про те, що Бог є з ними, про те, що Царство Боже наблизилося. Ця Добра Новина настільки поширилася, що тепер маємо понад мільярд християн.
<p>І це є покликанням кожного з нас – нести цю Добру Новину всюди, де б ми не перебували, бо немає обставин чи ситуацій, куди її не можна було б приносити.
<p><b>Усюди й повсякчас Бог сподівається, що ми будемо свідками Доброї Новини. Він упевнений в тобі та мені, вірить, що ми можемо це зробити, й очікує цього від кожного з нас. </b>
<p>&nbsp;<p><b>Владика Венедикт (Алексійчук)</b>