<p><b>Жовтень 4 (21) Середа</b></p>
<p><em>Віддання празника Воздвиження.</em></p>
<p>Св. ап. Кодрата, що в Магнисії.</p>
<hr />
<p><i>Вечірня</i>: катизма чергова. На „Господи, взиваю” – 6 стихир свята (з Великої вечірні свята), Слава, І нині: свята. Прокімен дня. Стиховня свята. По «Отче наш»: тропар свята (1). Відпуст великий з поминанням свята.</p>
<p><i>Утреня</i>: по „Бог Господь”: тропар свята двічі, Слава, І нині: знову раз. Катизми чергові з сідальними свята і відразу псалом 50 та канон. Канон і все інше до кінця утрені – саме так, як у саме свято. Канон свята. На 9-ій пісні „Чеснішу” не співаємо, але приспіви святкові до ірмосів і тропарів канону. По 9-ій – світильний свята. Хвалитні стихири свята – 4, Слава, І нині: свята. Після великого славослов’я – тропар свята. Відпуст великий з поминанням свята і святого.</p>
<p><i>Часи</i>: тропар і кондак свята.</p>
<p><i>Літургія</i>: Антифони перших два – з самого свята, третій – загальний з приспівом свята, також і „Прийдіте, поклонімся” з приспівом свята. Тропар свята, Слава, І нині: кондак свята і трисвяте. Прокімен, алилуя і причасний – свята, апостол і євангелія суботи по Воздвиженні. Ап. – Еф. 231 зач.; 5, 25-33. Єв. – Лк. 12 зач.; 4, 1-15. Замість „Достойно” – ірмос 9-ої пісні канону свята з його приспівом.</p>
<p><i>Примітка:</i> <em>Після Божественної Літургії священик виходить перед тетрапод. Хор співає тропар свята, а священик кадить навколо тетраподу з чесним Хрестом. Покадивши, священик навпереміну з хором співає тричі «Хресту Твоєму поклоняємось, Владико…» з доземними поклонами. По цьому священик цілує Хрест, а за ним і всі люди, а хор співає стихири Хреста «Прийдіть, вірні…» доки всі не поцілують, а потім Слава, І нині: кондак свята. Священик бере чесний Хрест на голову і відносить на жертовник, а потім знімає з нього васильки.</em></p>