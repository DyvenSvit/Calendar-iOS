<p><b>Жовтень 20 (7) П'ятниця</b></p>
<p>Свв. мчч. Сергія і Вакха.</p>
<hr />
<p>Хоч би ми помирали тисячу разів, хоч би виявляли різні чесноти, навіть тоді ми не в силі віддячити належно Богові за всі добродійства, що Він нам дав. Поглянь! Він нас не потребував і був сам у собі щасливий, а привів нас з небуття у буття, вдихнув у нас душу, якої не дав нікому із земних створінь; створив рай, розпростер небо, під ним поставив землю, засвітив блискучі світила, землю прикрасив озерами, джерелами, ріками, квітами та іншими рослинами, а на небі поставив хор різнорідних зірок. Він зробив для нас ніч, яка не менше корисна від дня, бо через сон дає нам спокій і підкріплення <i>(св. Іван Золотоустий, Про скруху І)</i>.</p>