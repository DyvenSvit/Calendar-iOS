<p><b>Жовтень 3 (20) Вівторок</b></p>
<p>Свв. мчч. і ісп. – великого князя Михаїла і боярина його Теодора, чернігівських чудотворців. Св. влкмч. Євстратія і тих, що з ним.</p>
<hr />
<p><b><i>Перший Антифон </i></b></p>
<p><i>Стих 1:</i> Боже, Боже мій, зваж на мене, чому Ти оставив мене? * Далеко від спасення мого слова гріхопадінь моїх <i>(Пс. 21,2).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 2:</i> Боже мій, закличу вдень і не вислухаєш, * і вночі, і не в безумство мені <i>(Пс. 21,3).</i></p>
<p><i>Приспів:</i> Молитвами Богородиці, * Спасе, спаси нас.</p>
<p><i>Стих 3:</i> А Ти у святому живеш, * хвало ізраїлева <i>(Пс. 21,4).</i></p>
<p><i>Приспів:</i> Молитвами Богородиці, * Спасе, спаси нас.</p>
<p>Слава Отцю, і Сину, і Святому Духові, * і нині, і повсякчас, і на віки віків. <b>Амінь</b>.</p>
<p><i>Приспів:</i> Молитвами Богородиці, * Спасе, спаси нас.</p>
<p><b><i>Другий Антифон </i></b></p>
<p><i>Стих 1:</i> Чому, Боже, відкинув Ти до кінця, * розгнівалася ярість Твоя на вівці пасовиська Твого? <i>(Пс. 73,1).</i></p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p><i>Стих 2:</i> Пом’яни соньм Твій, що його придбав Ти іздавна, * ізбавив Ти жезлом насліддя твого <i>(Пс. 73,2).</i></p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p><i>Стих 3:</i> Гора Сіон * ота, в якій Ти вселився <i>(Пс. 73,2).</i></p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. <i>Приспів:</i> Спаси нас, Сину Божий, * що плоттю розп’явся, співаємо Тобі: Алилуя.</p>
<p><i>Тропар, глас 1:</i> Спаси, Господи, людей Твоїх * і благослови насліддя Твоє, * перемоги благовірному народові на супротивників даруй * і хрестом Твоїм * охорони люд Твій.</p>
<p>Слава, і нині: <i>Кондак, глас 4:</i> Вознісся Ти на хрест волею Своєю. * Новому людові Твоєму, що Твоє ім’я носить, * даруй щедроти Твої, Христе Боже. * Возвесели силою Твоєю благовірний народ, * перемоги на супротивників дай йому, * що за посібник має Твоє оружжя миру, непоборну перемогу.</p>
<p><i>Прокімен, глас 7:</i> Возносіть Господа Бога нашого і поклоняйтеся підніжжю ніг Його, бо святе воно <i>(Пс. 98,5).</i></p>
<p><i>Стих:</i> Господь воцарився, нехай гніваються люди <i>(Пс. 98,1).</i></p>
<p>__________</p>
<p><i>Апостол: Еф. 230 зач.</i><p><b>Послання Апостола Павла до Ефесян 5, 20-26.</b>
<p><i>20</i>. Браття, дякуйте за все завжди Богові й Отцеві в ім'я Господа нашого Ісуса Христа.
<p><i>21</i>. Коріться один одному у Христовім страху. <i>22</i>. Жінки нехай коряться своїм чоловікам, як Господеві, <i>23</i>. бо чоловік голова жінки, як Христос – голова Церкви, свого тіла, якого він Спаситель. <i>24</i>. І як Церква кориться Христові, так у всьому жінки – своїм чоловікам.
<p><i>25</i>. Чоловіки, любіть своїх жінок, як Христос возлюбив Церкву й видав себе за неї, <i>26</i>. щоб її освятити, очистивши купіллю води зо словом
<p>__________</p>
<p><i>Алилуя, глас 1:</i> Пом’яни соньм Твій, що його придбав Ти іздавна <i>(Пс. 73,2).</i></p>
<p><i>Стих:</i> Бог же – цар наш перше віку, вчинив спасення посеред землі <i>(Пс. 73,12).</i></p>
<p>__________</p>
<p><i>Євангеліє: Лк. 11 зач.</i><p><b>Євангеліє від Луки 3, 23 - 4, 1.</b>
<p><i>23</i>. В той час, коли Ісус почав проповідувати, мав яких тридцять років і, як гадали, був сином Йооифа, сина Елі, <i>24</i>. сина Маттата, сина Леві, сина Мелхі, сина Янная, сина Йосифа, <i>25</i>. сина Маттатії, сина Амоса, сина Наума, сина Еслі, сина Наггая, <i>26</i>. сина Маата, сина Маттатії, сина Семеїна, сина Йосеха, сина Йода, <i>27</i>. сина Йоаннана, сина Реси, сина Зоровавела, сина Салатіїла, сина Нері, <i>28</i>. сина Мелхі, сина Адді, сина Косама, сина Елмадама, сина Ера, <i>29</i>. сина Ісуса, сина Елієзера, сина Йоріма, сина Маттата, сина Леві, <i>30</i>. сина Симеона, сина Юди, сина Йосифа, сина Йонама, сина Еліякима, <i>31</i>. сина Мелеа, сина Менни., сина Маттата, сина Натана, сина Давида, <i>32</i>. сина Єссея, сина Йоведа, сина Вооза, сина Сали, сина Наассона, <i>33</i>. сина Амінадава, сина Адміна, сина Арні, сина Есрома, сина Фареса, сина Юди, <i>34</i>. сина Якова, сина Ісаака, сина Авраама, сина Тари, сина Нахора, <i>35</i>. сина Серуха, сина Рагави, сина Фалека, сина Евера, сина Сали, <i>36</i>. сина Каїнама, сина Арфаксада, сина Сима, сина Ноя, сина Ламеха, <i>37</i>. сина Матусали, сина Еноха, сина Ярета, сина Малелеела, сина Каїнама, <i>38</i>. сина Еноса, сина Сита, сина Адама, сина Бога.
<p><i>1</i>. Ісус же, повен Святого Духа, вернувся з-над Йордану, і Дух повів його в пустиню
<p>__________</p>
<p><i>Замість</i> Достойно, <i>приспів:</i> Величій, душе моя, пречесний хрест Господень.</p>
<p><i>І ірмос, глас 8:</i> Таїнственний рай Ти, Богородице, що невоздільно виростила Христа. Він на землі насадив хресне життєносне древо. Йому, що його нині возносять, поклоняючися, Тебе величаємо. </p>
<p><i>Причасний:</i> Знаменувалося на нас світло лиця Твого, Господи. <i>(Пс. 4,7)</i>. Алилуя, <i>тричі</i>.</p>
<p>&nbsp;<hr />
<p><b>Еф. 5, 20–26. «Браття, дякуйте за все завжди Богові й Отцеві в ім’я Господа нашого Ісуса Христа»</b>
<p>Дякувати за все завжди Богові… Як би нам хотілося багато змінити у своєму житті, а тоді дякувати. Змінити інших людей, близьких і чужих, а тоді за них бути вдячними Господеві... Як ми уникаємо неприємних ситуацій, бунтуємо проти обставин нашого життя, а дуже прагнемо, очікуємо і сподіваємося на добре і вигідне життя.
<p>Але цей уривок говорить дуже чітко: За все дякуйте! Саме подібними словами закінчив своє земне життя Йоан Золотоустий, коли сказав: «Слава Богу за все!» Бог, який є любов’ю, усе посилає в наше життя для нас з любов’ю. Стараймось побачити за всім Бога в нашому житті. Не лише ті чи інші обставини, не лише людей, не лише події, а й Господа, який завжди присутній. <b>Ця подяка в нас буде лише тоді, коли будемо розуміти, що за всім у нашому житті стоїть Бог і Його любов.</b>
<p>&nbsp;
<p><b>Лк. 3, 23 – 4, 1. «Дух повів Його в пустиню».</b>
<p>Часто, маючи те чи інше налаштування в житті, ми не усвідомлюємо, що воно виникає лише під впливом почутих чиїхось думок, ідей, або книжок, які прочитали. І так трапляється, що важливі рішення ми часом базуємо саме на цьому.
<p>Це Євангеліє вказує нам на фундамент нашого життя, а це – пізнавати й чинити Божу волю. Божа воля вже існує, бо Господь є вічний і незмінний. Нам же потрібні зусилля і час, щоб її для себе пізнавати й нею жити. Маємо пізнавати Господа, щоб Святий Дух провадив нас у ті місця, у ті середовища, які справді сприятливі для нас.
<p>Тут не йдеться про те, що ми собі надумали й вирішили. Адже не раз чогось прагнемо та досягаємо, але воно нас не тішить. Дуже важливо усвідомити, що <b>початком і кінцем усього в нашому житті є пізнавати й чинити Божу волю. </b>
<p>&nbsp;<p><b>Владика Венедикт (Алексійчук)</b>