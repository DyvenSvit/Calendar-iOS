<p><b>Жовтень 27 (14) П'ятниця</b></p>
<p>Свв. мчч. Назарія Гервасія Протасія й Келсія. Прп. Параскеви Терновської.</p>
<hr />
<p>Хто на письмі навчив нас, щоб ті, що надіються на ім'я Господа нашого Ісуса Христа, робили на собі знак хреста? Яка літера нас навчила, щоб при молитві ми зверталися на схід? А слова епіклези при освяченні євхаристійного хліба й чаші благословення - хто із Святих нам це на письмі передав? ... З якого письма це походить, що при хрищенні відрікаємося сатани і його ангелів? Чи не з цієї непроголошеної і незаписаної науки, що її наші Отці зберігали у звичайному й простенькому мовчанні? Вони ж добре знали, що достовірність таїнств зберігається мовчанням. Бо невтаємниченим не було дозволено поглянути на ці таїнства. Чи, отже, годилося б ці науки на письмі поширяти?... Ми під час молитви повернуті па схід, але мало хто з нас знає, що ми в той спосіб шукаємо нашої древньої батьківщини, тобто раю, що його Бог у Едемі проти сходу був насадив <i>(св. Василій Великий, Про Святого Духа 37)</i>.</p>