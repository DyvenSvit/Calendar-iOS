<p><strong>Жовтень 29 (16) Неділя</strong></p>
<p><i>Неділя 21-ша по Зісланні Святого Духа. Глас 4. Єв. 10.</i></p>
<p><span>Св. мч. Лонгина сотника.</span></p>
<hr />
<p>В одному дні тижня, тобто в неділю, ми молимося стоячи, але не всі знають причину того. Робимо це не тільки тому, що з Христом воскреснемо і зобов'язані шукати того, що вгорі <i>(Кол. 3:1)</i>, та стоянням на молитві в неділю пригадуємо собі на даровану нам благодать, але й тому, що цей день у якійсь мірі є символом майбутнього часу. Церква намагається виховувати своїх дітей, щоб цього дня, тобто в неділю, молитися стоячи, щоб ми через постійне нагадування про безконечне життя, не занедбували напуття на той перехід <i>(св. Василій Великий, Про Святого Духа 37).</i></p>