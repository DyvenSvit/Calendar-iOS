<p><b>Жовтень 5 (22) Четвер</b></p>
<p>Св. свщмч. Фоки, єп. Синопійського.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар апостолам, глас 3:</i> Апостоли святі, моліть милостивого Бога,* щоб відпущення прогрішень подав душам нашим.</p>
<p><i>Святому Миколаєві, глас 4:</i> Правилом віри і образом лагідности,* учителем повздержности* явила Тебе Твоєму стаду всіх речей істина.* Ради цього придбав Ти смиренням високе,* убогістю – багате,* отче, священноначальнику Миколаю.* Моли Христа Бога, щоб спаслися душі наші.</p>
<p><i>Кондак апостолам, глас 2:</i> Сильних і боговісних проповідників,* найвищих апостолів твоїх, Господи,* прийняв Ти в насолоду дібр твоїх і упокій,* бо болісті їх і смерть прийняв Ти вище всяких плодів,* єдиний Серцевідче.</p>
<p>Слава: <i>Святому Миколаєві, глас 3:</i> В Мирах, святий, священнослужителем показався Ти,* бо. Христове євангеліє, преподобний, сповнивши,* положив ,Ти душу твою за людей твоїх* і спас неповинних від смерти.* Ради цього освятив Ти себе як великий таїнник божої благодаті.</p>
<p>І нині: <i>Богородичний, глас 3:</i> Діва днесь предстоїть у церкві* і з ликами святих невидиме за нас молиться Богу.* Ангели з архиєреями поклоняються,* апостоли з пророками ликують,* бо ради нас молить Богородиця превічного Бога.</p>
<p><i>Прокімен, глас 8:</i> На всю землю вийшло вістування їх і до кінців вселенної глаголи їх <i>(Пс. 18,5).</i></p>
<p><i>Стих:</i> Небеса повідають славу божу, творіння ж рук його сповіщає твердь <i>(Пс. 18,2).</i></p>
<p>__________</p>
<p><i>Апостол: Еф. 232 зач.</i></p>
<p><b>Послання Апостола Павла до Ефесян 5, 33 - 6, 9.</b>
<p><i>33</i>. Браття, нехай кожний з вас зокрема любить свою жінку так, як себе самого; а жінка нехай поважає чоловіка.
<p><i>1</i>. Діти, слухайте в Господі батьків ваших, бо це справедливо. <i>2</i>. Шануй батька свого й матір – це перша заповідь з обітницею: <i>3</i>. щоб тобі добре було і щоб ти на землі був довголітнім. <i>4</i>. І ви, батьки, не досаждайте дітям вашим, але виховуйте їх у послусі й наводьте їх на розум у Господі.
<p><i>5</i>. Раби, слухайте панів цього світу зо страхом і шаною, у простоті вашого серця, як Христа, <i>6</i>. працюючи не задля ока, щоб подобатися людям, але як слуги Христа, які від серця чинять волю Божу. <i>7</i>. Служіть охоче, як Господеві, а не як людям, <i>8</i>. знаючи, що кожен одержить нагороду від Господа за те, що зробить доброго, чи раб, чи вільний. <i>9</i>. І ви, пани, чиніть їм те саме: киньте погрози і знайте, що як для них, так і для вас є Господь на небі, який не вважає на особи.
<p>__________</p>
<p><i>Алилуя, глас 1:</i> Ісповідять небеса чуда твої, Господи, і істину твою в церкві святих <i>(Пс. 88,6).</i></p>
<p><i>Стих:</i> Бог прославлюваний на раді святих <i>(Пс. 88,8).</i></p>
<p>__________</p>
<p><i>Євангеліє: Лк. 13 зач.</i></p>
<p><b>Євангеліє від Луки 4, 16-22.</b>
<p><i>16</i>. В той час прийшов Ісус у Назарет, де був вихований, увійшов своїм звичаєм суботнього дня в синагогу і встав, щоб читати. <i>17</i>. Йому подали книгу, він найшов місце, де було написано:
<p><i>18</i>. Господній Дух на мені, 
<p>бо він мене помазав.
<p>Послав мене нести добру новину бідним, 
<p>звіщати полоненим визволення, 
<p>сліпим прозріння, 
<p>випустити пригноблених на волю,
<p><i>19</i>. оповістити рік Господнього помилування.
<p><i>20</i>. Згорнувши книгу, він віддав її слузі й сів. Очі всіх у синагозі були пильно звернені на нього. <i>21</i>. І він почав до них говорити:
<p>– Сьогодні збулось це писання у вухах ваших.
<p><i>22</i>. Всі свідчили про нього і дивувались словам ласки, які виходили з уст його, і говорили:
<p>– Чи він не син Йосифа?
<p>__________</p>
<p><i>Причасний:</i> На всю землю вийшло вістування їх і до кінців вселенної глаголи їх <i>(Пс. 18,5).</i> Алилуя, <i>тричі.</i></p>
<p>&nbsp;<hr />
<p><b>Еф. 5, 33 – 6, 9. «Служіть охоче, як Господові, а не як людям»</b>
<p>Нам може здатися дивним, чому Господь вказує, щоб раби слухались панів. Мусимо розуміти, що Господь прийшов на землю, де такі стосунки тоді були звичним життям, ментальністю народу. І треба було трохи часу, щоб усі усвідомили, що рабство – це щось неприпустиме, ненормальне для людського життя. Але Бог, промовляючи в тих обставинах до рабів, щоб вони служили своїм володарям, як Господеві, одночасно каже, щоб і пани чинили їм те саме. Не лише слуги мають служити панам, як Господеві, але так само пани мають розуміти, що Бог дав їм тих чи тих людей, що сам Господь їх послав. І ставитись до них, як до самого Господа. 
<p>Звичайно, рабовласницькі часи минули, для нас сьогодні цей уривок ніби й не актуальний. Але він вчить нас, що нема різниці, що ми робимо, яку посаду обіймаємо, усюди маємо поводитись так, як Божі слуги. <b>Якщо ми підвладні, то маємо служити як Господеві нашим керівникам у християнському дусі. А керівники завжди мають пам’ятати, що мають служити як Господеві своїм підлеглим. </b>
<p>&nbsp;
<p><b>Лк. 4, 16-22. «Дух Господній на мені, бо Він мене помазав».</b>
<p>Ці слова Ісус Христос цитує зі Старого Завіту, вказуючи, що Він діє не сам від себе, а в Отці, перебуває в Божому Дусі та являє Божу волю на землі. Кожному з нас важливо пам’ятати, що ми також покликані перебувати з Господом. Через Хрещення і Миропомазання ми долучені до божественного життя, сповнені його Духа та дарів Святого Духа.
<p><b>Коли б ми усвідомлювали присутність Святого Духа в кожному з нас, наше життя було б цілковито інакшим.</b>
<p>&nbsp;<p><b>Владика Венедикт (Алексійчук)</b>