<p><b>Жовтень 4 (21) Середа</b></p>
<p><em>Віддання празника Воздвиження.</em></p>
<p>Св. ап. Кодрата, що в Магнисії.</p>
<hr />
<p>Він був смертним, але - Богом. З Давидового роду, але Творцем Адама. Носив тіло, але залишався безтілесним. По Матері-Діві обмежешш, але безмежний... Як людина він мусів боротися, але як Бог був непереможний; тричі подолав спокусника. Приймав поживу, але нагодував тисячі і воду перемінив у вино. Христився, але очистив гріхи, і Дух громо-гласно проголосив Його Сином безначального... Молився, але вислуховував благально молитви тих, що гинуть. Він був Жертвою, але й Архієреєм; Жерцем, але і Богом. Приніс у дарі Богові кров, але очистив світ. Піднесений на хрест, але до хреста прибив гріх. Він уподібнився до мерців, але встав із мертвих, а раніше і сам воскрешав мерців. Якщо одне показувало убогість смертних, то інше - багатство Безтілесного <i>(св. Григорій Богослов, Слово 2, Про Сина)</i>.</p>