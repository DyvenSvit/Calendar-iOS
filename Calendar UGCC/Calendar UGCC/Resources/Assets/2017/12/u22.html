<p><strong>Грудень 22 (9) П’ятниця</strong></p>
<p><strong>† Зачаття Пресвятої Богородиці св. Анною.</strong></p>
<hr />
<p><i>Вечірня</i>: «Блажен муж». На «Господи, взиваю» – 8 стихир свята. Слава, І нині: свята. Прокімен дня. Три читання свята: Бут. 3:1-15, Юдити 13:4-20, Естери 7: 1-10. На литії всі стихири – свята. На стиховні: стихири свята. На благословенні хлібів: тропар свята тричі. Відпуст великий з поминанням свята.</p>
<p><i>Утреня</i>: по «Бог Господь»: тропар свята двічі, Слава, І нині: свята. Катизми чергові з сідальними свята, полієлей і величання, і пополієлейний сідальний свята. Степенна 4-го гласу, 1-й антифон. Прокімен і євангелія свята. Єв. – Лк. 4 зач.; 1:39-49,56. Псалом 50. Стихира свята. Канони два свята. Катавасія чергова – «Христос народжується». По 3-ій пісні – сідальний свята, по 6-ій – кондак-ікос свята. На 9-ій пісні «Чеснішу» не співаємо, але приспіви святкові до ірмосів і тропарів канону. По 9-ій пісні – світильний свята. Хвалитні стихири свята – 4, Слава, І нині: свята. Після великого славослов’я – тропар свята. Відпуст великий з поминанням свята.</p>
<p><i>Часи</i>: на всіх часах – тропар і кондак свята.</p>
<p><i>Літургія</i>: антифони повсякденні або зображальні, тропар, кондак, прокімен, алилуя, причасний свята. Ап. – Гал. 210 зач.; 4, 22-31. Єв. – Лк. 36 зач.; 8, 16-21. Замість «Достойно» – приспів і ірмос свята.</p>

<p><i>Примітка:</i><em> Свято Зачаття Пресвятої Богородиці св. Анною згідно з місяцесловами, поданими в книзі Євангелія, Апостола і Часослова, виданих Римською Апостольською столицею для УГКЦ у ХХ ст. (т. зв. recentio ruthena), обмежується одним днем і не має ні передсвяття, ні посвяття.</em></p>