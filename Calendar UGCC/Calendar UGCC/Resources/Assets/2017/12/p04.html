<p><strong>Грудень 4 (21) Понеділок</strong></p>
<p><i>Тиждень 27-ий по Зісланні Святого Духа.</i></p>
<p><strong>⊕ ВВЕДЕННЯ У ХРАМ ПРЕСВЯТОЇ ВЛАДИЧИЦІ НАШОЇ БОГОРОДИЦІ І ПРИСНОДІВИ МАРІЇ.</strong></p>
<hr />
<p>Хто оповість про могутність Твою, Господи, хто чутною сотворить всяку похвалу благости Твоєї супроти нас. Від віків бо укрите Таїнство Воплочення Єдинородного Сина Твого для спасіння роду людського об’явити бажаючи і поклавши перед пророком Давидом обітницю Твою, щоб носив аж до сповнення, Ти вибрав Непорочну Матір Твою, щоб вона стала оселею об’явлення Твого у тілі, народившись від якої, Ти подібним подібне спас і, прийнявши природу її, вчинив відновлення всього роду. Нині ж, святий день введення її у храм святкуючи, благодаримо Тебе, всіх благ Подателю, і молимо Тебе через неї звернути лице Своє до нас і показати нам шлях, йдучи яким, знайдемо радість у благості Твоїй. Ізбав нас од замислів лукавого і веди дорогою спасіння через покаяння, щоб ми могли святкувати це святе свято. Бо ти Бог милосердя і утіхи, і Тобі славу возсилаємо, Отцю, і Сину, і Святому Духові, нині і повсякчас, і на віки віків. Амінь (<i>Заамвонна молитва свята Введення в храм Пресвятої Богородиці)</i></p>