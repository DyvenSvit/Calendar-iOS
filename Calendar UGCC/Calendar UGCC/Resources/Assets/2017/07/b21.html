<p><b>Липень 21 (8) П'ятниця</b></p>
<p>Св. влкмч. Прокопія.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 1:</i> Спаси, Господи, людей твоїх* і благослови насліддя Твоє,* перемоги благовірному народові на супротивників даруй* І хрестом твоїм* охорони люд твій.</p>
<p>Слава, і нині: <i>Кондак, глас 4:</i> Вознісся Ти на хрест волею своєю.* Новому людові Твоєму, що Твоє ім’я носить,* даруй щедроти твої, Христе Боже.* Возвесели силою Твоєю благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p><i>Прокімен, глас 7:</i> Вознесіть Господа Бога нашого 1 поклоняйтеся підніжжю ніг його, бо святе воно <i>(Пс. 98,5).</i></p>
<p><i>Стих:</i> Господь воцарився, нехай гніваються люди <i>(Пс. 98,1).</i></p>
<p>__________</p>
<p><i>Апостол: </i></p>
<p><b>Перше Послання Апостола Павла до Корінтян 7, 35 – 8, 7.</b>
<p><i>35</i>. Браття, кажу це на вашу користь, не щоб накинути на вас петлю, але щоб ви гідно та ревно трималися Господа.
<p><i>36</i>. Коли ж хто думає, що він негоже чинить супроти дівиці своєї, якщо дозволить їй перецвісти, і рішив щось робити, нехай робить, що хоче, він не грішить; нехай вона виходить заміж. <i>37</i>. Але коли хто твердо стоїть при своїй думці, і без примусу, маючи владу робити, що хоче, рішив у своїм серці берегти свою дівицю, він робить добре. <i>38</i>. Тому той, хто віддає свою дівчину заміж, робить добре, та той, хто не віддає, робить ще краще.
<p><i>39</i>. Жінка прив'язана до свого чоловіка, поки живе чоловік. Коли ж чоловік умре, вона вільна, за кого хоче, вийти заміж, аби лише у Господі це було. <i>40</i>. Однак, на мою гадку, вона буде щасливіша, коли зостанеться такою. Думаю, що і я маю Духа Божого.
<p><i>1</i>. Щождо ідоложертовного м'яса, всі ми відаємо, що маємо знання; знання ж роздуває, але любов будує. <i>2</i>. Коли хто думає собі, що він що знає, той ще не знає, як слід знати. <i>3</i>. Як хто любить Бога, той Богові милий. <i>4</i>. Отже, відносно їди ідоложертовного м'яса, ми знаємо, що ідол є ніщо у світі і що немає іншого Бога, крім єдиного. <i>5</i>. Бо хоч і є так звані боги, чи то на небі, чи на землі, – їх бо і чимало, тих богів, та чимало тих панів, – <i>6</i>. для нас, однак, в лиш один Бог Отець, від якого все і для якого ми; і один Господь Ісус Христос, через якого усе, і ми через нього.
<p><i>7</i>. Та не всі мають це знання. Деякі, з привички до ідолів, понині їдять м'ясо як ідоложертовне, і совість їхня, тому що слабка, скверниться. 
<p>__________</p>
<p><i>Алилуя, глас 1:</i> Пом’яни сонм твій, що його придбав Ти іздавна <i>(Пс. 73,2).</i></p>
<p><i>Стих:</i> Бог же – цар наш перше віку, вчинив спасення посеред землі <i>(Пс. 73,12).</i></p>
<p>__________</p>
<p><i>Євангеліє: </i></p>
<p><b>Євангеліє від Матея 15, 29–31.</b>
<p><i>29</i>. В той час прийшов Ісус до Галилейського моря і зійшов на гору й сів там. <i>30</i>. Сила народу прийшла тоді до нього, що мали при собі кривих, калік, сліпих, німих, чимало й інакших, та й клали їх до його ніг. і він зціляв їх.
<p><i>31</i>. І дивувались люди, бачачи, що німі говорять, каліки одужують, криві ходять і сліпі бачать. І прославляли Бога Ізраїля.
<p>__________</p>
<p><i>Причасний:</i> Знаменувалося на нас світло лиця твого, Господи <i>(Пс. 4,7).</i> Алилуя, <i>тричі.</i></p>
<p>&nbsp;<hr />
<p><b>1 Кр. 7, 35 – 8, 7. «Для нас, однак, є лиш один Бог, Отець, від якого все і для якого – ми»</b>
<p>У нашому житті діється дуже багато подій, за якими з часом можемо зрозуміти, що ніщо не є випадковість, що все стається у свій час і на своєму місці. Тому, що є один Бог, який створив Вселенну, який покликав кожного з нас до буття і який допускає кожну подію нашого життя. Дає нам все, що лиш потрібно для нашого добра, для нашої користи. 
<p>Благодарім Господа, який управляє усім і панує над усім в житті кожного з нас. <b>Дивімося на своє життя з перспективи Божої і живімо так, щоб цей Господній план про наше спасення і освячення все більше здійснювався.</b>
<p>&nbsp;
<p><b>Мт. 15, 29–31. «Він зціляв їх».</b>
<p>До Ісуса Христа приводили кривих, калік, сліпих, німих – усіх тих, що мали якісь вади, значить, не були цілісні, а Господь зцілював їх. Бачимо, що зцілення йшло разом із проповідуванням Євангелія, бо Ісус дбав про повноту зцілення – про цілість духа, душі й тіла.
<p>Кожна наша хвороба – це розбиття цілості. Хвороба духовна розбиває нашу духовну цілість, хвороба душевна розбиває цілість душевну, психічну, хвороба тілесна розбиває цілість організму. А Господь є Той, який зцілює. 
<p>Що ближче ми до Господа, що більше Господь є в нас, то все більше Він нас зцілює. Зцілює духовно, душевно й тілесно. Людина стає гармонійною, стає цілісною. <b>Ставаймо ближчими до Господа – і станемо цілісними особами, які мають повноту життя!</b>
<p>&nbsp;<p><b>Владика Венедикт (Алексійчук)</b>