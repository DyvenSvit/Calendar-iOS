<p><strong>Липень 23 (10) Неділя</strong></p>
<p><i>Неділя 7-ма по Зісланні Святого Духа. Глас 6. Єв. 7.</i></p>
<p><strong>† Прп. Антонія Печерського, Київського.</strong>
<p><span>Свв. 45–ти мчч., що в Никополі Вірменському. Свв. братів–мчч., Франціска, Мутія і Рафаїла, і тих, що з ними, у Дамаску убієнних.</span></p>
<hr />
<p><b><i>Перший антифон воскресний</i></b></p>
<p>Воскликніте Господові, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 6:</i> Ангельські сили на гробі твоїм* і ті, що стерегли, змертвіли* і стояла Марія у гробі,* шукаючи пречистого тіла твого.* Полонив Ти ада, та не спокусився ним,* зустрів єси Діву, даруючи життя.* Воскреслий з мертвих Господи, слава Тобі.</p>
<p><i>Тропар, глас 4:</i> Від світської метушні вийшов Ти * і відреченням світу пішов Ти по–євангельськи за Христом, * і, рівноангельське життя провівши, * в тиху пристань Афонської гори дійшов Ти, * звідки благословенням отців в гору Києва прийшов * і там трудолюбно життя закінчив. * Батьківщину твою просвітив Ти * і, безлічі монахів шлях до небесного царства показавши, до Христа їх привів Ти. * Його моли, Антонію преподобний, * щоб спас душі наші.</p>
<p><i>Кондак, глас 6:</i> Життєначальною долонею* умерлих із мрячних долин* Життєдавець воскресив усіх – Христос Бог,* воскресення подав людському родові.* Він бо всіх Спаситель, воскресення і життя, і Бог усіх.</p>
<p>Слава: <i>Кондак, глас 8:</i> Віддавши себе Богу, * над усе возлюбленому від юности, преподобний, * Йому від усієї душі в любові послідував Ти, * і, світа тлінне за ніщо вважаючи, в землі печеру спорядив, * і в ній мужньо супроти затій ворога невидимого подвизався Ти, * як світлосяйне сонце, по всі кінці землі засяяв Ти. * Тому–то, радіючи, прийшов Ти до небесних хоромів. * I нині, з ангелами владичному престолові предстоячи, * споминай нас, що почитаємо пам’ять твою, * щоб ми звали до Тебе: * Радуйся, Антонію, отче наш.</p>
<p>I нині: <i>Богородичний, глас 8:</i> Непереможній Владарці * на честь перемоги * ми, врятовані від лиха, * благодарні пісні виписуємо Тобі, * раби Твої, Богородице. * А Ти, що маєш силу нездоланну, * від усяких нас бід охорони, * щоб звати Тобі: * Радуйся, Невісто неневісная.</p>
<p><i>Прокімен, глас 6:</i> Спаси, Господи людей твоїх і благослови насліддя Твоє <i>(Пс, 27,9).</i></p>
<p><i>Стих:</i> До Тебе, Господи, взиватиму, Боже мій, щоб не відвертався Ти мовчки від мене <i>(Пс. 27,1).</i></p>
<p><i>Прокімен, глас 7:</i> Чесна перед Господом смерть преподобних Його<i>(Пс.</i> <i>115,6)</i>.</p>
<p>__________</p>
<p><i>Апостол: </i></p>
<p><i>Ряд.:</i> <p><b>Послання Апостола Павла до Римлян 15, 1–7.</b>
<p><i>1</i>. Браття, ми, сильні, мусимо нести немочі кволих, а не самим собі догоджати. <i>2</i>. Кожний з нас нехай намагається догодити ближньому на благо, для будування. <i>3</i>. Бо й Христос не сам собі догоджав, а як написано: зневаги тих, що тебе зневажають, упали на мене. <i>4</i>. Все бо, що було написане давніше, написане нам на науку, щоб ми мали надію через терпеливість й утіху, про які нас навчає Писання. <i>5</i>. Бог же терпеливости й утіхи нехай дасть вам, щоб ви між собою були однієї думки за Христом Ісусом, <i>6</i>. щоб ви однодушно, одними устами славили Бога й Отця Господа нашого Ісуса Христа.
<p><i>7</i>. Тому будьте приязливі один до одного, як і Христос був до вас на Божу славу. 
<p><i>Прп:</i> <p><b>Послання Апостола Павла до Галатів 5, 22 – 6, 2.</b>
<p><i>22</i>. Браття, плід Духа: любов, радість, мир, довготерпіння; лагідність, доброта, вірність, <i>23</i>. тихість, здержливість. На все це нема закону. <i>24</i>. Котрі ж Ісус–Христові, розп'яли тіло з його пристрастями та похотями. <i>25</i>. Коли живемо духом, духом ходімо. <i>26</i>. Не будьмо суєславні, задиркуваті між собою, завидущі одні одним.
<p><i>1</i>. Брати! Коли б хто попав у яку провину, ви, духовні, такого наставляйте духом лагідности; але вважай, щоб і ти не впав у спокусу. <i>2</i>. Носіте тягарі один одного, і так виконаєте закон Христа. 
<p>__________</p>
<p><i>Алилуя, глас 6:</i> Хто живе в помочі Всевишнього, під покровом Бога небесного оселиться <i>(Пс. 90,1).</i></p>
<p><i>Стих:</i> Скаже Господові, заступник мій єси і прибіжище моє, Бог мій, і надіюся на нього <i>(Пс. 90,2).</i></p>
<p><i>Стих:</i> Блажен муж, що боїться Господа, заповіді Його дуже любі Йому <i>(Пс. 111,1)</i>.</p>
<p><i>Стих:</i> Сильне на землі буде сім’я його <i>(Пс.</i> <i>111,2)</i>.</p>
<p>__________</p>
<p><i>Євангеліє: </i></p>
<p><i>Ряд.:</i> <p><b>Євангеліє від Матея 9, 27–35.</b>
<p><i>27</i>. В той час, як Ісус відходив, слідом за ним пішли два сліпці, кричачи:
<p>– Помилуй нас, сину Давидів!
<p><i>28</i>. І коли він увійшов до хати, сліпці приступили до нього, і він спитав їх:
<p>– Чи віруєте, що я можу це зробити?
<p>– Так, Господи! – вони йому кажуть.
<p><i>29</i>. Тоді він доторкнувся до їхніх очей, кажучи:
<p>– Нехай вам станеться за вашою вірою!
<p><i>30</i>. І відкрились їхні очі. Ісус суворо наказав їм:
<p>– Глядіть, щоб ніхто не знав про це.
<p><i>31</i>. Та вони, вийшовши, розголосили про нього чутку по всій країні.
<p><i>32</i>. Як вони виходили, привели до нього німого, що був біснуватий. <i>33</i>. Коли ж він вигнав біса, німий почав говорити, і люди дивувалися, кажучи:
<p>– Ніколи чогось такого не видано в Ізраїлі.
<p><i>34</i>. Фарисеї ж говорили:
<p>– Він виганяє бісів князем бісівським!
<p><i>35</i>. Ісус обходив усі міста і села, навчаючи в їхніх синагогах, проповідуючи євангеліє царства та вигоюючи всяку хворобу й недугу. 
<p><i>Прп:</i><p><b> Євангеліє від Луки 6, 17–23.</b>
<p><i>17</i>. В той час став Ісус на рівнім місці; була там велика сила його учнів і людей вельми багато з Юдеї та з Єрусалиму, і з побережжя Тиру та Сидону. <i>18</i>. Вони прийшли слухати його й оздоровитись від своїх недуг; і всі ті, що їх мучили нечисті духи, теж оздоровлялись. <i>19</i>. Увесь народ намагався його торкнутися, бо сила виходила з нього й усіх оздоровляла.
<p><i>20</i>. Тоді він, звівши на своїх учнів очі, почав казати: 
<p>Блаженні вбогі,
<p>бо ваше царство Боже.
<p><i>21</i>. Блаженні голодні нині, 
<p>бо ви насититеся.
<p>Блаженні, що плачете нині,
<p>бо будете сміятись.
<p><i>22</i>. Блаженні будете, коли вас ненавидітимуть люди, коли вас вилучать, коли ганьбитимуть вас та коли викинуть як безчесне ваше ім'я Сина чоловічого ради. <i>23</i>. Радійте того дня й веселіться, бо ваша нагорода велика на небі.
<p>Так само бо батьки їхні поводилися з пророками.
<p>__________</p>
<p><i>Причасний, глас 6:</i> Хваліте Господа з небес, хваліте його в вишніх <i>(Пс. 148,1).</i> В пам’ять вічну буде праведник, злих слухів не убоїться <i>(Пс.</i> <i>111,6–7)</i>. Алилуя, <i>тричі</i>.</p>
<p>&nbsp;<hr />
<p><b>Рм. 15, 1–7. «Ми, сильні, мусимо нести немочі безсильних»</b>
<p>Нам непросто сприймати свої слабкості та обмеження, а що вже казати про слабкості інших! Ми завжди хочемо й очікуємо, щоб інші чинили досконало. Але саме в цьому криється вся небезпека. Ми хочемо, щоб інші чинили досконало там, де ми самі досить часто не є досконалими. 
<p>Тому усвідомлюймо собі все більше, що тих немочей і слабкостей нікому з нас не бракує. Так, ми маємо свої сильні сторони, але маємо також і слабкості та обмеження. <b>Покірно ці слабкості інших приймаймо, і так само інші будуть приймати наші обмеження та слабкості. </b>
<p>&nbsp;
<p><b>Мт. 9, 27–35. «Слідом за Ним пустилися два сліпці й кричали: “Помилуй нас, сину Давидів!”»</b>
<p>Можемо уявити ситуацію, коли натовп так оточив Христа, що до Нього годі було доступитися. А тут бачимо двох сліпців, які голосно кричали, бо хотіли докричатися до Господа, просячи Його про зцілення та помилування. І саме через їхній крик Ісус зцілив їх.
<p>Цей уривок дуже важливий для нас. Ми щось у Господа попросимо, помолимося, але коли не отримуємо одразу, то відступаємо. Маємо якусь проблему – сказали про неї Богові, промовили молитву, пішли до церкви, а далі, замість щоб бути витривалими у своєму проханні, навпаки, зупиняємося. 
<p>На прикладі цих сліпців можемо побачити настирливість, наполегливість, навіть впертість у своєму проханні. Часто Бог не дає нам чогось відразу лише тому, щоб ми самі для себе пересвідчилися, чи нам про це дійсно йдеться, чи ми наполегливі в цьому проханні. <b>Тому так само наполегливо, як ці сліпці, просімо та благаймо Господа, і Господь завжди нам дасть! </b>
<p>&nbsp;<p><b>Владика Венедикт (Алексійчук)</b>