<p><b>† Собор святих славних і всехвальних дванадцяти апостолів</b> 
<p><i> Тропар, глас 8:</i> На всю землю вийшло вістування ваше, святії,* бо, прийнявши Духа у вогненних язиках, ви ідольську лесть спалили* і мережею словес людей заблудлих зловили ви у віру,* тому небеса повідають вашу славу,* а створена вами основа сповіщає,* і ми з ними кличемо в пам’ять вашу:* Спаси, Боже, всіх нас,* молитвами дванадцяти апостолів Твоїх. 
<p><i> Кондак, глас 2:</i> Камінь Христос каменя віри нині прославляє світло,* найзнаменитішого з учеників, і з Павлом увесь дванадцятичисленний собор.* Їх пам’ять творячи з вірою, прославляємо Того, що їх прославив. 
<p>Цей празник установлений з давніх-давен. Свята Церква віддає нині честь усім дванадцяти апостолам, які так багато трудилися для Христової віри. Оскільки пам’ять кожного з цих святих апостолів відзначаємо окремою службою, а життя кожного окремо описане в цій книзі, то немає сенсу ще раз усе переповідати. 
<p>Костянтин Великий на честь святих дванадцяти апостолів звів у Царгороді величаву церкву, де згодом було поховано і його тіло. 
<p>__________
<p><b>І. Я. Луцик, "Житія святих, пам'ять яких Українська Греко-Католицька Церква кожного дня впродовж року поминає". Львів, Видавництво «Свічадо», 2013</b>