<p><strong>Липень 30 (17) Неділя</strong></p>
<p><i>Неділя 8-ма по Зісланні Святого Духа. Отців шести вселенських соборів. Глас 7. Єв. 8.</i></p>
<p><span>Св. влкмчц. Марини.</span></p>
<hr />
<p><b><i>Перший антифон воскресний</i></b></p>
<p>Воскликніте Господові, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 7:</i> Розрушив Ти хрестом твоїм смерть,* створив Ти розбійникові рай,* мироносицям плач перемінив єси,* і апостолам проповідати повелів єси,* що воскрес Ти, Христе Боже,* даючи світові велику милість.</p>
<p><i>Кондак, глас 7:</i> Вже більше влада смертна не зможе людей держати,* Христос бо зійшов, сокрушаючи й розоряючи сили її.* Зв’язується ад,* пророки согласно радуються,* представ Спас, мовлячи тим, що в вірі:* Вийдіть, вірні, у воскресення.</p>
<p><i>Богородичний, глас 7:</i> Як скарбниця нашого воскресення* тих, що на Тебе надіються, Всепіта,* виведи з рова і глибин прогрішень,* бо Ти спасла єси винних у грісі,* родивши спасення наше.* Ти перед різдвом – Діва* і в різдві – Діва,* і по різдві дальше пробуваєш Діва.</p>
<p><i>Прокімен, глас 7:</i> Господь кріпость людям своїм дасть, Господь благословить людей своїх миром <i>(Пс. 28,11).</i></p>
<p><i>Стих:</i> Принесіть Господеві, сини божі, принесіть Господеві молодих баранців <i>(Пс. 28,11).</i></p>
<p>__________</p>
<p><i>Апостол: </i></p>
<p><i>Ряд.:</i> <p><b>Перше Послання Апостола Павла до Корінтян 1, 10–18.</b>
<p><i>10</i>. Браття, благаю вас ім'ям Господа нашого Ісуса Христа, щоб ви всі те саме говорили; щоб не було розколів між вами, але щоб ви були з'єднані в однім дусі і в одній думці. <i>11</i>. Я бо довідався про вас, мої брати, від Хлоїних, що між вами є суперечки. <i>12</i>. Кажу ж про те, що кожен з вас говорить: я Павлів, а я Аполлосів, а я Кифин, а я Христів. <i>13</i>. Хіба Христос розділився? Хіба Павло був розп'ятий за вас ? Або хіба в Павлове ім'я ви христилися? <i>14</i>. Дякую Богові, що я нікого з вас не христив, крім Крисла та Ґая, <i>15</i>. щоб не сказав хто, що ви були хрищені в моє ім'я. <i>16</i>. Христив я теж дім Стефани; і більш не знаю, чи христив я кого іншого.
<p><i>17</i>. Христос бо послав мене не христити, а благовістити, і то не мудрістю слова, щоб хрест Христа не став безуспішним. <i>18</i>. Бо слово про хрест – глупота тим, що погибають, а для нас, що спасаємося, сила Божа. 
<p><i>Отців:</i> <p><b>Послання Апостола Павла до Євреїв 13, 7–16.</b>
<p><i>7</i>. Браття, пам’ятайте про наставників ваших, які звіщали вам слово Боже, і, дивлячись уважно на кінець їхнього життя, наслідуйте їхню віру. <i>8</i>. Ісус Христос учора й сьогодні – той самий навіки.
<p><i>9</i>. Не дайте себе звести різними та чужими науками; воно бо добре укріпити серце благодаттю, не стравами, які не принесли ніякої користи тим, що їх тримались. <i>10</i>. У нас є жертовник, з якого не мають права їсти ті, що при наметі служать. <i>11</i>. Бо м'ясо тих звірят, кров яких первосвященик вносив у святиню за гріхи, палиться за табором. <i>12</i>. Тому й Ісус, щоб освятити народ власною кров'ю, страждав поза містом. <i>13</i>. Вийдімо, отже, до нього поза табір, несучи наругу його, <i>14</i>. бо ми не маємо тут постійного міста, але майбутнього шукаємо. <i>15</i>. За його посередництвом приносімо завжди Богові жертву хвали, тобто плід уст, які визнають його ім'я. <i>16</i>. Добродійства та взаємної щедроти не забувайте: такі бо жертви Богові приємні.
<p>__________</p>
<p><i>Алилуя, глас 7:</i> Благо є сповідуватися Господеві і співати імені Твоєму, Всевишній <i>(Пс. 91,2).</i></p>
<p><i>Стих:</i> Сповіщати зарання милість твою і істину твою на всяку ніч <i>(Пс. 91,3).</i></p>
<p>__________</p>
<p><i>Євангеліє: </i></p>
<p><i>Ряд.:</i><p><b> Євангеліє від Матея 14, 14–22.</b>
<p><i>14</i>. Того часу побачив Ісус силу народу і змилосердився над ними та вигоїв їхніх недужих. <i>15</i>. Як же настав вечір, підійшли до нього його учні й кажуть:
<p>– Пустинне це місце та й час минув уже. Відпусти людей, нехай ідуть по селах та куплять собі поживи.
<p><i>16</i>. Ісус сказав їм:
<p>– Не треба їм відходити: дайте ви їм їсти.
<p><i>17</i>. Вони ж мовлять до нього:
<p>– Ми маємо тут тільки п'ять хлібів і дві риби.
<p><i>18</i>. Тоді він каже:
<p>– Принесіть мені їх сюди.
<p><i>19</i>. І велівши народові сісти на траві, взяв п'ять хлібів і дві риби, підвів очі до неба, поблагословив і розламав хліби і дав учням, а учні – людям. <i>20</i>. Всі їли до наситу й назбирали куснів, що зосталися, дванадцять кошів повних. <i>21</i>. Тих же, що їли, було яких п'ять тисяч чоловік, окрім жінок та дітей.
<p><i>22</i>. І зараз же заставив учнів увійти до човна й переплисти на той бік раніше від нього, тим часом як відпускав народ. 
<p><i>Отців:</i> <p><b>Євангеліє від Йоана 17, 1–13.</b>
<p><i>1</i>. В той час Ісус, підвівши очі до неба, сказав:
<p>– Отче, прийшла година. Прослав свого Сина, щоб Син твій тебе прославив, <i>2</i>. згідно з владою, яку ти дав йому над усяким тілом: дати життя вічне тим, яких ти дав йому. <i>3</i>. Це – вічне життя, щоб пізнали тебе, єдиного істинного Бога, та Ісуса Христа, якого послав єси. <i>4</i>. Я прославив тебе на землі: виконав діло, яке ти дав мені виконати. <i>5</i>. Тепер, отже, прослав мене, Отче, у себе, тією славою, яку я мав у тебе, перш ніж постав світ.
<p><i>6</i>. Я об'явив твоє ім'я людям, яких ти дав мені зо світу. Вони були твої, і ти дав їх мені, і вони зберегли твоє слово. <i>7</i>. Тепер вони зрозуміли, що все, що ти дав мені, від тебе походить; <i>8</i>. слова бо, що ти дав мені, я дав їм, і вони прийняли й таки справді зрозуміли, що я від тебе вийшов, і увірували, що ти мене послав.
<p><i>9</i>. Я молюся за них, не за світ молюся, а за тих, яких ти дав мені, бо вони твої. <i>10</i>. І все моє – твоє, і твоє – моє, і я прославився в них. <i>11</i>. Я більше не у світі, але вони у світі, і я йду до тебе. Отче святий, ради імени твого бережи їх, тих, яких ти дав мені, щоб вони були одно, як і ми. <i>12</i>. Коли я був з ними у світі, я беріг їх у твоє ім'я; я стеріг тих, яких ти дав мені, і ніхто з них не пропав, крім сина погибелі, щоб збулося Писання. <i>13</i>. Тепер же йду до тебе й говорю це у світі, щоб вони мали у собі радість мою повну. 
<p>__________</p>
<p><i>Причасний:</i> Хваліте Господа з небес, хваліте його в вишніх <i>(Пс. 148,1).</i> Алилуя, <i>тричі.</i></p>
<p>&nbsp;<hr />
<p><b>1 Кр. 1, 10–18. «Бо слово про хрест – глупота тим, що погибають, а для нас, що спасаємося, сила Божа»</b>
<p>Щоб зрозуміти ці слова, мусимо кілька слів сказати про те, чим для тогочасних людей було розп’яття на хресті. Бути покараним на хресті – найбільша ганьба для тогочасної людини, а ще більше – для єврея. Тому проповідь про хрест теж була ганьбою для тогочасних людей, бо це було місце ганебної смерті. 
<p>А чим для нас є хрест? Це місце, де нам подарована вічність. Усі ми прагнемо щастя, довгих років життя, але на хресті людина отримала вічність, безсмертне життя. Тому він для нас такий важливий і цінний. <b>На хресті Господь виявив свою найбільшу любов до людини й обдарував її вічним життям. </b>
<p>&nbsp;
<p><b>Мт. 14, 14–21. «Не треба їм відходити: дайте ви їм їсти».</b>
<p>Люди були так захоплені проповіддю Спасителя, що зовсім не думали про земні потреби, – незчулися, як опинилися в пустельному місці, де не було поживи. Тоді апостоли, учні Ісуса Христа, просять Його якось зарадити цій ситуації, щоб можна було нагодувати людей. Апостоли навіть не допускають думки, що Христос може дати людям їжу. А ще більше не сподіваються, що вони самі можуть щось дати цим людям. Саме в цій ситуації Ісус Христос каже ці знамениті слова: «Дайте ви їм їсти». Тобто: спробуйте зробити щось, що можете у цій ситуації. 
<p>З одного боку, ми бачимо чудо – Ісус Христос помножує хліби. А з іншого – перед нами постає ситуація ділення, бо люди мали п’ять хлібів і дві риби й почали ділитися, давати одні одним. Як це важливо в нашому житті – вміти поділитися, дати щось комусь іншому.
<p>Господь не тільки робить чудо помноження хлібів, а й вчить ділитися, давати те, що в наших силах і змозі, – а Бог доповнить. <b>Тож робімо все, що можемо, а Бог завжди це помножить!</b>
<p>&nbsp;<p><b>Владика Венедикт (Алексійчук)</b>