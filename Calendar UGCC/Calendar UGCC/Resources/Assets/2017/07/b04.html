<p><b>Липень 4 (21) Вівторок</b></p>
<p>Св. мч. Юліяна Тарсійського.</p>
<hr />
<p><b><i>Перший антифон повсякденний</i></b></p>
<p>Благо є сповідуватися Господеві і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p><i>Приспів:</i> Молитвами Богородиці, Спасе, спаси нас.</p>
<p>Бо правий Господь Бог наш і немає неправди в нім.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон повсякденний</i></b></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p><i>Приспів:</i> Молитвами святих твоїх, Спасе, спаси нас.</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p><i>Приспів:</i> Молитвами святих твоїх, Спасе, спаси нас.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон повсякденний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Вхідне:</i> Спаси нас, Сину Божий, у святих дивний Ти, співаємо Тобі: Алилуя.</p>
<p><i>Тропар, глас 2:</i> Пам’ять праведного з похвалами* і Тобі вистачає свідчення Господнє, предтече,* бо Ти показався воістину і від пророків чесніший,* бо у струях сподобився хрестити Проповіданого.* Тому за істину пострадав Ти, радуючися,* благовістив Ти і тим, що в аді, Бога, явленого в тілі,* що взяв гріх світу і подає нам велику милість.</p>
<p><i>Кондак, глас 3:</i> Перше неплідна днесь Христового предтечу родить* і він є сповненням усякого пророцтва,* бо кого пророки проповідували,* на того він у Йордані руку поклав.* Явився Божого Слова пророк, проповідник, разом і предтеча.</p>
<p><i>Богородичний, глас 3:</i> Діва днесь предстоїть у церкві* і з ликами святих невидимо за нас молиться Богу.* Ангели з архиєреями поклоняються,* апостоли з пророками ликують,* бо ради нас молить Богородиця превічного Бога.</p>
<p><i>Прокімен, глас 7:</i> Возвеселиться праведник у. Господі і уповає на нього <i>(Пс. 63,11).</i></p>
<p><i>Стих:</i> Вислухай, Боже, голос мій, коли молитимусь до Тебе <i>(Пс. 63,2).</i></p>
<p>__________</p>
<p><i>Апостол: </i></p>
<p><b>Послання Апостола Павла до Римлян 14, 9–18.</b>
<p><i>9</i>. Браття, на це Христoс умер і воскрес, щоб і над мертвими, і над живими панувати. <i>10</i>. Ти ж чого судиш брата твого? Чого погорджуєш твоїм братом? <i>11</i>. Усі станемо перед судилищем Божим, бо написано:
<p>Як жив я, каже Господь, кожне коліно схилиться передо мною 
<p>і кожний язик визнав Бога.
<p><i>12</i>. Так то, кожний з нас сам за себе дасть відповідь Богові. 
<p><i>13</i>. Не судімо, отже, більш один одного, але вважайте на те, щоб не класти нічого перед братом, об що він спотикнувся б або упав. <i>14</i>. Знаю, я переконаний у Господі Ісусі, що нема нічого, що було б нечисте само по собі; хіба що хто думав, що щось нечисте, тоді воно йому нечисте. <i>15</i>. Коли твій брат блазниться їжею твоєю, ти не поводишся за любов'ю. Не губи твоєю їжею того, за якого вмер Христос. <i>16</i>. Нехай це ваше благо не зневажається. <i>17</i>. Бо царство Боже – не їжа і не пиття, але праведність, мир і радість у Святому Дусі. <i>18</i>. Хто так служить Христові, той Богові угодний і людям до вподоби. 
<p>__________</p>
<p><i>Алилуя, глас 4:</i> Праведник, як фінік, розцвіте і, як кедр на Ливані, виросте <i>(Пс. 91.13).</i></p>
<p><i>Стих:</i> Насаджені в домі Господнім, у дворах Бога нашого процвітуть <i>(Пс. 91.14).</i></p>
<p>__________</p>
<p><i>Євангеліє: </i></p>
<p><b>Євангеліє від Матея 12, 14–16; 22–30.</b>
<p><i>14</i>. Одного разу фарисеї радили раду на Ісуса, щоб його погубити.
<p><i>15</i>. Довідавшись про це, Ісус пішов геть звідти. Слідом за ним пішла сила народу: він оздоровив їх усіх, <i>16</i>. але суворо наказав їм його не виявляти.
<p><i>22</i>. Тоді привели до нього біснуватого: сліпого та німого, і він зцілив його, так що німий і говорив, і бачив. <i>23</i>. І здивувалися всі люди й говорили:
<p>– Чи не є часом цей син Давида ?
<p><i>24</i>. А фарисеї, почувши це, сказали:
<p>– Отой не інакше виганає бісів, як тільки Велзевулом, князем бісівським.
<p><i>25</i>. Знаючи думки їхні, Ісус сказав їм:
<p>– Кожне царство, розділене в собі, запустіє, і кожне місто чи дім, розділені в собі самому, не встоїться. <i>26</i>. І коли сатана сатану виганяє, то він розділений у собі самому; як же тоді вдержиться його царство? <i>27</i>. І коли я виганяю бісів Велзевулом, сини ваші ким виганяють? Тому то вони будуть вашими суддями. <i>28</i>. Коли ж я духом Божим виганяю бісів, прибуло до вас царство Боже. <i>29</i>. Або як може хто увійти в дім сильного й розграбити його майно, якщо він перше не зв'яже сильного, і тоді дім його розграбить?
<p><i>30</i>. Хто не зо мною, той проти мене, і хто зо мною не збирає, той розкидає. 
<p>__________</p>
<p><i>Причасний:</i> В пам’ять вічну буде праведник, злих слухів не убоїться <i>(Пс. 111,6–7).</i> Алилуя, <i>тричі.</i></p>
<p>&nbsp;<hr />
<p><b>Рм. 14, 9–18. «Вважайте на те, щоб не класти нічого перед братом, об що він спотикнувся б або й упав»</b>
<p>Апостол вказує на дуже важливу річ, щоб ми не створювали для іншої людини якихось випробувань, які є понад її силу. Погляньмо на Бога, Він ніколи не дає труднощів, обставин, ситуацій, які б були понад нашу людську силу і понад наші спроможності. Господь завжди дивиться, що ми можемо, і поволі, в міру наших спроможностей накладає на нас тягарі. 
<p><b>Будьмо обережні, коли ми є з іншими людьми, щоб і ми не завдавали їм випробувань, труднощів, клопотів, понад їхню силу. </b>
<p>&nbsp;
<p><b>Мт. 12, 14–16; 22–30. «Кожне царство, розділене в собі, запустіє».</b> 
<p>Дуже часто ми розділені самі в собі: в одних випадках чинимо добро, а в інших – схильні до зла. Одні люди знають нас з доброго боку, а інші можуть за нашою поведінкою не розгледіти, що ми Христові учні. 
<p>Називаємо себе християнами, проте часто дозволяємо злу існувати в нас. Однак маємо бути в цьому принциповими, не дозволяти собі бути внутрішньо розділеними, бо ж ми храм Святого Духа, а не місце злих думок і намірів. Бо все це зло, якому дозволяємо перебувати в нас, віддаляє нас від Бога, наближає ж до диявола.
<p>Якщо навіть не можемо побороти своїх слабкостей, немочей у певну хвилю, то завжди маймо бажання їх позбутися. Просімо Божої помочі й ніколи не погоджуймося з думкою, що маємо право мати деякі гріхи, що з цим можна жити. <b>Маємо прагнути святості, тоді неминуче щоразу більше нас буде сповнювати світло, щоразу більше будемо жити нероздільним внутрішнім Царством Небесним. </b>
<p>&nbsp;<p><b>Владика Венедикт (Алексійчук)</b>