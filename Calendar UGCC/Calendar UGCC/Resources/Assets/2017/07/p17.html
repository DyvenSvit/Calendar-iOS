<p><b>Липень 17 (4) Понеділок</b></p>
<p><em>Тиждень 7-ий по Зісланні Святого Духа.</em></p>
<p>Св. Андрея, архиєп. Критського, Єрусалиміта. Прп Марти, матері св. Симеона Дивногорця.</p>
<hr />
<p>Найсвятішим місцем у церкві є Божий престол, а на ньому кивот - палата Христа... Бо св. Жертовник - це місце найсвятіше, тому що на ньому приноситься найсвятіша Жертва Служби Божої і Найсвятіший Господь неба і землі мешкає в ньому під видом хліба. Це місце таке святе, що християнинові і торкнутись його не вільно! А священики, посвячені для Божої служби, повинні наближатися до нього не лише зі страхом, але завжди з чистим сумлінням. Це місце таке святе, що на ньому не має бути ні однісінької речі, що не є приписана нашим св. обрядом. А наш обряд приписує, що на Божому престолі має бути лише те, що архієрей на нього кладе в день посвячення церкви. Отже: три обруси, з гарного чистого полотна та ілитон, свята Євангелія, кивот зі святими Дарами (в якому не сміє бути нічого, крім самого Господа), воскові свічки, святий хрест, служебник, - а під служебником подушечка. Нічого, крім цих речей, не може бути на страшному престолі <em>(митр. Андрей Шептицький, На грані двох віків, 1900).</em>