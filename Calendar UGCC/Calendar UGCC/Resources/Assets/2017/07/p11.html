<p><b>Липень 11 (28) Вівторок</b></p>
<p>Перенесення мощів свв. безсребреників Кира й Йоана.</p>
<hr />
<p>До виховної сили Церкви належить і те, що в неділю і свята всі сходяться до храму, як діти однієї родини сходяться в домі батька. Багаті і вбогі, вчені і прості, старі й молоді через мудрий провід Церкви зближаються. Церква всім пригадує їхні взаємні обов'язки всім голосить закон любові. Приступаючи разом до Пресвятої Євхаристії, християни вчаться вважати себе за братів та пам'ятати, що не той достойний, хто має дорожчий одяг, а той, хто достойніший в очах Всевишнього Бога <em>(митр. Андрей Шептицький, Про святкування неділі).</em>