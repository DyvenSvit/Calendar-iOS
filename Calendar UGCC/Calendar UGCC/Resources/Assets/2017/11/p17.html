<p><b>Листопад 17 (4) П'ятниця</b></p>
<p>Прп. Йоаникія Великого, св. мч. Никандра, єп. Мирського. Єремея, пресвітера. </p>
<hr />
<p>Бережімся, брати, заздроті, щоб не стати нам учасниками діл нашого ворога й не підпасти під той самий засуд! Коли горду людину судять судом диявола, то чи заздрісна людина уникне кари, приготованої дияволові? Нема в людських душах провини, страшнішої від заздрості, що властиво майже не шкодить іншим, але це перше і своєрідне лихо для тих, хто йому піддається. Як іржа точить залізо, так заздрість - душу, що в ній загніздилася (св. Василій Великий, Гомілія про заздрість).</p>