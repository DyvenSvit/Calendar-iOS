<p><strong>Листопад 26 (13) Неділя</strong></p>
<p><i>Неділя 25-та по Зісланні Святого Духа. Глас 8. Єв. 3.</i></p>
<p><strong>† Св. Йоана Золотустого, архиєп. Царгородського.</strong></p>
<hr />
<p>Якщо б Бог тут, на землі, всіх злих карав і всіх добрих нагороджував, тоді не було б потрібно дня суду... Бог не карає всіх, щоб тебе запевнити в тому, що є воскресіння. Він карає лише деяких, щоб самопевних зробити обачнішими, викликати в них страх через кару інших. І деяких добрих нагороджує, щоб тими нагородами заохотити інших до ревності щодо чесноти, але не нагороджує всіх, щоб ти знав, що є ще інший час, коли всі отримають нагороди. Якщо б тут усі діставали те, на що заслуговують, то не вірили б науці про воскресіння. А якщо б ніхто не діставав згідно з заслугами, то дуже багато людей ставали б більше небезпечними<i> (св. Іван Золотоустий, Про диявола І)</i>.</p>