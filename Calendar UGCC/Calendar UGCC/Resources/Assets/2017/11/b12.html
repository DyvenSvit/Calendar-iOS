<p><strong>Листопад 12 (30) Неділя</strong></p>
<p><i>Неділя 23-тя по Зісланні Святого Духа. Глас 6. Єв. 1.</i></p>
<p><span>Св. мчч. Зиновія й Зиновії, сестри його.</span></p>
<hr />
<p><b><i>Перший антифон воскресний</i></b></p>
<p>Воскликніте Господеві, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p><i>Приспів:</i> Молитвами Богородиці, Спасе, спаси нас.</p>
<p>Вся земля нехай поклониться Тобі і співає Тобі, нехай же співає імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p><i>Приспів:</i> Молитвами Богородиці, Спасе, спаси нас.</p>
<p><b><i>Другий антифон воскресний</i></b></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Єдинородний Сину</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><b><i>Третій антифон воскресний</i></b></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Бо Бог – великий Господь і цар великий по всій землі.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Вхідне:</i> Прийдіте, поклонімся і припадім до Христа. Спаси нас, Сину Божий, що воскрес із мертвих, співаємо Тобі: Алилуя.</p>
<p><i>Тропар, глас 6:</i> Ангельські сили на гробі твоїм* і ті, що стерегли, змертвіли* і стояла Марія у гробі,* шукаючи пречистого тіла твого.* Полонив Ти ада, та не спокусився ним,* зустрів єси Діву, даруючи життя.* Воскреслий з мертвих Господи, слава Тобі.</p>
<p>Слава:<i> Кондак, глас 6:</i> Життєначальною долонею* умерлих із мрячних долин* Життєдавець воскресив усіх – Христос Бог,* воскресення подав людському родові.* Він бо всіх Спаситель, воскресення і життя, і Бог усіх.</p>
<p>І нині: <i>Богородичний, глас 6:</i> Заступнице християн непостидна,* молитвенице до Творця незамінна,* не погорди голосами молінь грішників,* але випереди як благая з поміччю нам, що вірно співаємо Тобі:* поспішись на молитву і скоро прийди на моління,* заступаючи повсякчас, Богородице, тих, що почитають Тебе.</p>
<p><i>Прокімен, глас 6:</i> Спаси, Господи людей твоїх і благослови насліддя Твоє <i>(Пс, 27,9).</i></p>
<p><i>Стих:</i> До Тебе, Господи, взиватиму, Боже мій, щоб не відвертався Ти мовчки від мене <i>(Пс. 27,1).</i></p>
<p>__________</p>
<p><i>Апостол: Еф. 220 зач.</i></p>
<p><b>Послання Апостола Павла до Ефесян 2, 4-10.</b>
<p><i>4</i>. Браття, Бог, багатий милосердям, з великої своєї любови, якою возлюбив нас, <i>5</i>. мертвих нашими гріхами, оживив нас разом із Христом: благодаттю ви спасені! <i>6</i>. І разом з ним воскресив нас, і разом посадив на небі у Христі Ісусі, <i>7</i>. щоб у віках грядущих він міг показати надзвичайне багатство своєї благодаті у своїй доброті до нас у Христі Ісусі. <i>8</i>. Бо ви спасені благодаттю через віру. І це не від нас: воно дар Божий. <i>9</i>. Не від діл, щоб ніхто не міг хвалитися. <i>10</i>. Бо ми його сотворіння, сотворені у Христі Ісусі для добрих діл, які Бог уже наперед був приготував, щоб ми чинили.
<p>__________</p>
<p><i>Алилуя, глас 6:</i> Хто живе в помочі Всевишнього, під покровом Бога небесного оселиться <i>(Пс. 90,1).</i></p>
<p><i>Стих:</i> Скаже Господеві, заступник мій єси і прибіжище моє, Бог мій, і надіюся на нього <i>(Пс. 90,2).</i></p>
<p>__________</p>
<p><i>Євангеліє: Лк. 38 зач.</i></p>
<p><b>Євангеліє від Луки 8, 26-39.</b>
<p><i>26</i>. В той час прийшов Ісус у Герасин-околицю, що проти Галилеї. <i>27</i>. Як Ісус вийшов на берег, попався йому назустріч один чоловік з міста, що мав бісів. Він з давнього часу не носив одежі й мешкав не в хаті, а в гробах. <i>28</i>. Побачивши Ісуса, він закричав, припав йому до ніг і сказав сильним голосом:
<p>– Що мені і тобі, Ісусе, сину Бога Всевишнього? Благаю тебе, не муч мене!
<p><i>29</i>. Він бо велів нечистому духові вийти з чоловіка. Дух той часто хапав чоловіка, і його тоді в'язали кайданами та ланцюгами і стерегли, та він трощив окови, і демон гонив його по пустинях. <i>30</i>. Ісус спитав його:
<p>– Як тобі на ім'я?
<p>– Леґіон – відповів той, багато бо бісів увійшло в нього.
<p><i>31</i>. І вони благали його, щоб він не велів їм іти в безодню. <i>32</i>. Було ж там велике стадо свиней, що паслося на горі, і демони просили його, щоб він дозволив їм увійти в них. Він дозволив їм. <i>33</i>. Вийшли демони з чоловіка, увійщли в свиней, і кинулося стадо з кручі в озеро й потонуло. <i>34</i>. Побачивши, що сталося, пастухи кинулись урозтіч і розповіли про це в місті та по селах. <i>35</i>. І вийшли люди подивитися, що сталось. Прибули вони до Ісуса й найшли, що чоловік, з якого вийшли біси, сидів при ногах Ісуса, одягнений та при умі – і злякались. <i>36</i>. Наочні свідки їм розповіли, як вилікувався біснуватий. <i>37</i>. Тоді все населення герасинської округи почало його просити, щоб відійшов від них, бо великий страх огорнув їх. І він увійшов до човна й вернувся. <i>38</i>. А чоловік, з якого вийшли біси, просив Ісуса, щоб бути а ним, але він відпустив його, кажучи:
<p><i>39</i>. – Вернися додому й розкажи все, що Бог зробив тобі.
<p>Пішов той, сповіщаючи по всьому місті, що Ісус зробив йому.
<p>__________</p>
<p><i>Причасний, глас 6:</i> Хваліте Господа з небес, хваліте його в вишніх <i>(Пс. 148,1).</i> Алилуя, <i>тричі.</i></p>
<p>&nbsp;<hr />
<p><b>Еф. 2, 4–10. «Мертвих нашими гріхами, оживив нас разом із Христом»</b>
<p>У різних життєвих ситуаціях ми зустрічаємось зі своєю слабкістю, обмеженістю, безпомічністю, не знаходимо в собі сили, спроможності когось змінити, на щось вплинути. Це властиве кожній людині, що у складних ситуаціях вона почувається обмеженою, слабкою, гріховною. І це – правда, що самі ми нічого не можемо, тільки в Бозі. 
<p>Важливо пам’ятати, яку силу ми отримали в особі Ісуса Христа, що в Бозі все стає можливим. Бо Бог став людиною, щоб привести людину до божественного життя. <b>Саме в Господі, в Ісусі Христі, для людини зникають будь-які обмеження.</b> Однак маємо жити церковним життям, щоб бути придатним інструментом, через який Бог зможе легко діяти.
<p>&nbsp;
<p><b>Лк. 8, 26-39. «Побачивши Ісуса, закричав, припав Йому до ніг і сказав голосом сильним: ”Що мені й Тобі, Ісусе, сину Бога Всевишнього? Благаю Тебе, не муч мене!”»</b>
<p>Ми аж ніяк не бачимо з цього євангельського уривку, щоб Ісус Христос мучив цього чоловіка. Господь просто собі йшов, але позаяк Він був Богом, а світло з темрявою не може співіснувати, то в присутності Бога злі духи так себе виявляють.
<p>Тому для освячення, переміни нашого суспільства, потрібні святі особи, в яких перебуває Бог. Саме вони є тим, що змінює всіх і все навколо себе, вони є тією закваскою, яка змінює суспільство. Отці Церкви кажуть, що коли ти змінишся сам, то біля тебе зміняться тисячі. На цю обставину ми дуже мало звертаємо уваги, але насправді саме це найкраща євангелізація і катехизація. Коли змінюємося ми, то в геометричній прогресії відбуваються зміни навколо нас.
<p>Святі, які жили колись, дотепер змінюють суспільство, долаючи історичні та географічні простори.
<p>Найкраще, що можемо зробити для суспільства, – це наблизитися до Бога! Змінюймо себе – це найкраще, що можемо зробити для зміни наших ближніх! <b>Ставаймо ближчими до Господа, і тоді Він буде через нас змінювати все довкола нас! </b>
<p>&nbsp;<p><b>Владика Венедикт (Алексійчук)</b>