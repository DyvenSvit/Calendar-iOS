<p><b>Листопад 29 (16) Середа</b></p>
<p><b>† Св. ап. і єв. Матея.</b></p>
<hr />
<p>Хто відкидає авторитет старших, легко відкине авторитет батьків, а опісля і кожний інший авторитет у народі. Врешті дійде до того, що буде відкинутий авторитет Церкви, Бога і всякої етики... Служба любові не знає лаврів поки жертва ще неповна, а жертва однієї хвилини не заступить довголітньої муравлиної праці. Не поривами одної хвилини, лише безупинним напруженням і безупинними жертвами аж до крові і смерті багатьох поколінь двигається народ. І легше часом кров пролити в одній хвилині ентузіазму, ніж довгі роки з трудом виконувати обов'язки й двигати спекоту дня, і жар сонця, і злобу людей, і ненависть ворогів, і брак довір'я своїх, і недостачу допомоги від найближчих, - і серед такої праці аж до кінця виконувати своє завдання, не чекаючи лаврів за перемогу, ані винагороди за заслугу <i>(митр. Андрей Шептицький, Слово до української молоді, 1932)</i>.</p>