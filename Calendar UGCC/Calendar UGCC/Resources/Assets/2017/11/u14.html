<p><b>Листопад 14 (1) Вівторок</b></p>
<p>Свв. чудотворців і безсеребреників Косми й Дам'яна.</p>
<hr />
<p><i>Вечірня</i>: катизми нема. На “Господи, взиваю” 6 стихир безсрібників, Сл.: безср., І нині: богород. за гласом «Слава». Прокімен дня. Стиховня Октоїха. По “Отче наш”: тропар безср., Сл., І нині: богород. відпустовий за гласом тропаря безср. і за днем тижня.</p>
<p><i>Утреня</i>: по «Бог Господь»: тропар безср. (2), Сл., І нині: богородичний воскресний за гласом тропаря безср. Катизми чергові, сідальні Октоїха. Пс. 50. Канон: якщо Господній або Богородичний храм – канонів 3: храму, безср. та Октоїха. Якщо храм святого, канонів 3: безср., храмового святого та Октоїха. По 9-ій пісні – світильний Октоїха, Сл.: безср., І нині: його богородичний. Стиховня Октоїха. По «Отче наш»: тропар безср., Сл., І нині: богородичний відпустовий за гласом тропаря безср. і за днем тижня. Відпуст великий з поминанням усього тижня і безср.</p>
<p><i>Часи</i>: на 1-му – тропар дня; на 6-му – храму; на 3-му та 9-му – безср.</p>
<p><i>Літургія</i>: вся служба дня. Ап. – 1 Сол. 268 зач.; 3, 9-13. Єв. – Лк. 60 зач.; 11, 34-41.</p>