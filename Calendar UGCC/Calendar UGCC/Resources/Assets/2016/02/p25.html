<p>Лютий 25 (12) Четвер</p>
<p>Св. Мелетія, архиєп. Антіохійського.</p>
<p>* * *</p>
<p>Насправді, якщо я у короткий час здобув таку дружбу з вашим єпископом, – не людську, а духовну, то наскільки, думаю, блаженні ви, які з’єднані з ним так само, як Церква з Ісусом Христом і як Ісус Христос з Отцем, щоб все було злагоджено через єднання. Ніхто нехай не спокушається! Хто не усередині жертовника, той позбавляє себе хліба Божого. Якщо молитва двох має велику силу, то наскільки сильніша молитва єпископа і всієї Церкви? Тому хто не ходить на спільне зібрання, той вже возгордився і сам осудив себе, бо написано: Бог гордим противиться. Постараємося ж не противитися єпископу, щоб нам бути покірними Богу. <i>(св.Ігнатій Богоносець, Послання до ефесян, 5)</i></p>

