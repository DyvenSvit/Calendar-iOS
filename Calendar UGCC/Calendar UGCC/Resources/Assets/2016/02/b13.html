<p>Лютий 13 (31) Субота
<p>Свв. чудотворців і безсрібників Кира та Йоана.</p>
<p>* * *

<p><i>Перший антифон повсякденний</i></p>

<p>Благо є сповідуватися Господові і співати імені Твоєму, Всевишній.</p>

<p><i>Приспів:</i> Молитвами Богородиці, Спасе, спаси нас.</p>

<p>Сповіщати зарання милість твою і істину твою на всяку ніч.</p>

<p>Молитвами Богородиці:</p>

<p>Бо правий Господь Бог наці і немає неправди в нім.</p>

<p>Молитвами Богородиці:</p>

<p><i>(Якщо скорочується Літургію, перейди до</i> Єдинородний Сину<i>).</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Молитвами Богородиці:</p>

<p><i>Другий антифон повсякденний</i></p>

<p>Господь воцарився, в красу зодягнувся, зодягнувся Господь у силу і перепоясався.</p>

<p><i>Приспів:</i> Молитвами святих твоїх, Спасе, спаси нас.</p>

<p>Він бо утвердив вселенну, вона не порушиться.</p>

<p>Молитвами святих твоїх:</p>

<p>Свідоцтва твої вельми вірні; домові Твоєму. Господи, належить святість на довгі дні.</p>

<p>Молитвами святих твоїх:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><i>Третій антифон</i></p>

<p>Прийдіте, возрадуємося Господеві, воскликніть Богу, Спасителеві нашому.</p>

<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>

<p>Ідім перед лицем його з ісповіданням і псалмами воскликнім йому.</p>

<p>Спаси нас, Сину Божий:</p>

<p>Бо Бог – великий Господь і цар великий по всій землі.</p>

<p>Спаси нас, Сину Божий:</p>

<p><i>Тропар, глас 2:</i> Апостоли, мученики і пророки,* святителі, преподобні і праведні,* що добре подвиг звершили і віру зберегли,* маючи сміливість до Спаса,* за нас його як благого моліть, молимося, щоб спаслися душі наші.</p>

<p><i>Другий, за померлих, глас 2:</i> Пом’яни, Господи, як благий рабів твоїх* і, що в житті нагрішили, прости,* бо ніхто не є безгрішний, тільки Ти, що можеш і померлим дати упокій.</p>

<p>Слава: <i>Кондак, глас 8:</i> Зо святими упокой, Христе,<i>*</i> душі рабів твоїх,* де немає болізні, ні печалі,* ні зітхання,* але життя безконечне.</p>

<p>І нині: <i>Мученикам, глас 8:</i> Як початки єства насадителеві творіння* вселенна приносить Тобі, Господи,* богоносних мучеників.* їх молитвами в мирі глибокому* церкву твою, громаду твою,* Богородиці ради збережи,* Многомилостивий.</p>

<p><i>Прокімен, глас 8:</i> Веселіться в Господі і радуйтеся, праведні <i>(Пс. 31,11).</i></p>

<p><i>Стих:</i> Блаженні, яким прощено беззаконня і яких гріхи закрито <i>(Пс. 31,1).</i></p>

<p><i>І за померлих, глас 6:</i> Душі їх у блаженстві перебуватимуть <i>(Пс. 24,13).</i></p>

<p><i>Апостол:</i></p>
<p><b>Перше послання до Солунян 5:14-23</b><p>
<i> 14</i> Благаємо вас, брати: карайте ледачих, малодушних підбадьорюйте, підтримуйте безсилих, супроти всіх будьте терплячі.
<i> 15</i> Уважайте, щоб ніхто не віддавав нікому злом за зло, а старайтеся робити добро один одному і для всіх.
<i> 16</i> Завжди радійте.
<i> 17</i> Моліться без перерви.
<i> 18</i> За все дякуйте: така бо воля Божа щодо вас у Христі Ісусі.
<i> 19</i> Духа не гасіте,
<i> 20</i> пророцтва не легковажте,
<i> 21</i> усе перевіряйте; тримайте те, що добре,
<i> 22</i> і стримуйтесь від усякого роду лукавства.
<i> 23</i> Сам же Бог миру нехай освятить вас цілковито, і нехай уся ваша істота - дух і душа, і тіло - буде збережена без плями на прихід Господа нашого Ісуса Христа.

<p><i>Алилуя, глас 4:</i> Візвали праведні, і Господь вислухав їх, і від усіх скорбот їх ізбавив їх <i>(Пс. 33,18).</i></p>

<p><i>Стих:</i> Багато скорбот у праведних і від усіх них ізбавить їх Господь <i>(Пс. 33,20).</i></p>

<p><i>Стих:</i> Блаженні, яких вибрав і прийняв Ти, Господи і пам’ять їх з роду в рід <i>(Пс. 64,5).</i></p>

<p><i>Євангеліє:</i></p>
<p><b>Євангелія від Луки 17:3-10</b><p>
<i> 3</i> Уважайте на себе! Коли згрішить твій брат, докори йому й, як він покається, прости йому.
<i> 4</i> І коли сім раз на день він згрішить проти тебе й сім раз повернеться до тебе та й скаже: Каюсь, - прости йому.”
<i> 5</i> Апостоли сказали Господові: “Додай нам віри.”
<i> 6</i> Господь же сказав: “Якби ви мали віру, як зерно гірчичне, сказали б цій шовковиці: Вирвися з корінням і посадися в морі, - і вона б послухала вас.
<i> 7</i> Хто з вас, мавши слугу, орача або пастуха, скаже до нього, коли він прийде з поля: Іди мерщій та сідай до столу?
<i> 8</i> А чи не скаже йому радше: Зготуй мені щось на вечерю та підпережись мені служити, поки я буду їсти й пити, а потім ти будеш їсти й пити?
<i> 9</i> Чи буде дякувати слузі (тому) за те, що виконав наказане?
<i> 10</i> Отак і ви, як зробите все, що звелено вам, кажіть: Ми слуги непотрібні, виконали те, що повинні були зробити.”

<p><i>Причасний:</i> Радуйтеся, праведні, у Господі, правим належить похвала <i>(Пс. 32,1).</i></p>

<p><i>Другий:</i> Блаженні, яких вибрав і прийняв Ти. Господи, і пам’ять їх з роду в рід <i>(Пс. 64,5).</i> Алилуя, <i>тричі.</i></p>

<p>* * *</p>
<p><b>1 Сл. 5, 14–23. «Старайтеся робити добро один одному і для всіх»</b>
<p>Дуже часто ми очікуємо і сподіваємося, що інші люди зроблять нам щось доброго. Завжди радіємо, коли нас вітають із якоїсь нагоди, що нас зауважили в тій чи іншій ситуації, не забули, зателефонували, сказали приємне слово. Всі ми без винятку цього прагнемо. Тож почнімо найперше самі так ставитись до інших осіб, тоді й нам будуть так само відповідати. 
<p>Апостол Павло вказує нам, щоб ми робили добро повсякчас. Бути терпеливим для всіх, підбадьорювати малодушних, підтримувати безсилих, як також каже картати ледачих. У кожній ситуації добро, яке ми робимо для певної людини, буде виглядати не раз по іншому. 
<p>Щоб знати, що є правдивим добром для кожної конкретної людини, вдивляймося в обставини й запитуймо Бога, чого Він очікує від нас. <b>Бо нема таких ситуацій у нашому житті, де не можна було б зробити добра!</b>
<p>* * *</p>
<p><b>Лк. 17, 3-10. «І коли сім раз на день він згрішить проти тебе й сім раз повернеться до тебе та й скаже: Каюсь, – прости йому».</b>
<p>Нам непросто прощати. Часто, коли хтось зробить нам прикрість, завдасть болю, – ми це носимо роками. Цей біль, кривди нерідко впливають на ціле наше життя та поведінку, зокрема на наші вчинки щодо інших людей. А на ту людину, яка нас скривдила, ми потім дивимося через призму її вчинку. Це подібне до того, якби ми зробили фотографію якоїсь події і постійно мали її перед очима. 
<p>Ми забуваємо, що від тої події минув час: якщо змінився я, так змінитись і та особа. А та кривда, яка, можливо, тривала лише кілька хвилин, не стирається з нашої пам’яті, і ми її носимо вже роками. Господь ліпше за нас знає, як це нам шкодить, і саме тому каже прощати. Що значить прощати? Прийняти ту ситуацію, яка сталася, прийняти те, що та особа на той момент була здатна на такий вчинок, але йти далі в життя, вміти будувати стосунки по-новому. <b>Якщо не навчимося відпускати образи, то отримуватимемо щоразу більше зранень від інших, нам буде складніше відчувати повноту життя й бути відкритими на людей, яких нам Господь дарує. </b>
<p>* * *</p>
<p><b>Преосв. Венедикт, єпископ Львівський</b>