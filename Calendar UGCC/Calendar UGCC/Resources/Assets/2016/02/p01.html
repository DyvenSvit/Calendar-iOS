<p>Лютий 1 (19) Понеділок</p>
<p>Прп. Макарія Єгипетського.</p>
<p>* * *
<p>Всі чесноти одна від одної залежать і пов'язані між собою, як кільця духовного лан­цюжка: молитва - від любови, любов - од радости, радість - від лагідности, лагідність - од покори, по­кора - від служіння, служіння - від надії, надія -від віри, віра - від послуху, послух - од простоти. Так і погані діла походять одне від одного: нена­висть - від дратівливости, дратівливість - од гордо­сти, гордість - од пихи, пиха - від невір'я, невір'я -від жорстокосердя, жорстокосерда - од недбаль­ства, недбальство - від лінивства, лінивство - від нудьги, нудьга - від нетерпеливосте, нетерпели­вість - од сластолюбства. Інші пороки також між собою пов'язані, як поєднані між собою й одна від одної залежать чесноти.</p>
<p>Головним же в кожній добрій справі й вер­шиною заслуг є старанна молитва. Щоденно моля­чись до Бога, можемо здобути й усі інші чесноти. Ті, що сподобились такої молитви, - спілкуються в Божій святості та духовній дієвості в невимовній любові до Господа. Бо хто щоденно перебуває на молитві, той духовною любов'ю до Бога розпалю­ється до божественної відданосте та полум'яного бажання і приймає благодать духовної освячуючої досконалости. <i>(св.Макарій Великий) -</i></p>
