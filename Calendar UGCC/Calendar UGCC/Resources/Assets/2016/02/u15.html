<p>Лютий 15 (2) Понеділок</p>
<p><b>⊕ СТРІТЕННЯ ГОСПОДА БОГА І СПАСА НАШОГО ІСУСА ХРИСТА</b></p>
<p><i>Вечірня</i>: “Блажен муж”. “Господи, взиваю” – 8 стихир свята, Сл., І нині: свята. Вхід. Прокімен дня. Три читання свята: Вих. 12, 51-13, 3, 11-12, 14-16; Іс. 12, 2-3, 6, 8; Іс. 6, 1-12. На литії – стихири свята. Стиховня свята. На благословенні хлібів тропар свята (3). Відпуст, великий з поминанням свята.</p>
<p><i>Утреня:</i> На „Бог Господь”: тропар свята (2), Слава, І нині: свята. Катизми чергові з сідальними свята, полієлей і величання, і пополієлейний сідальний свята. Степенна 4-го гласу: «Від юності моєї». Прокімен, євангелія і стихира свята. Єв. – Лк. 8 зач.; 2: 25-32. Псалом 50. Канон свята. Катавасія свята по кожній пісні – „Сушу”. По 3-ій пісні – сідальний свята, по 6-ій – кондак-ікос свята, по 9-ій – світильний свята. На 9-ій пісні «Чеснішу» не співаємо, але святкові приспіви до ірмосів і тропарів канону. Хвалитних стихири – 4 свята, Слава, І нині: свята. Після великого славослов’я – тропар свята. Відпуст великий з поминанням свята.</p>
<p><i>Часи: </i>на всіх часах – тропар і кондак свята. </p>
<p><i>Літургія: </i>антифони зображальні або повсякденні. Вхідне свята. Тропар, кондак, прокімен, алилуя, причасний свята. Ап. – Євр. 316 зач.; 7, 7 – 17. Єв. – Лк. 7 зач.; 2, 22 – 40. Замість „Достойно” – ірмос 9-ї пісні канону свята зі своїм приспівом.</p>
