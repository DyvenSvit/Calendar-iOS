<p>Лютий 18 (5) Четвер
<p>Св. мчц. Агафії.</p>
<p>* * *

<p><i>Перший антифон повсякденний</i></p>

<p>Благо є сповідуватися Господові і співати імені Твоєму, Всевишній.</p>

<p><i>Приспів:</i> Молитвами Богородиці, Спасе, спаси нас.</p>

<p>Сповіщати зарання милість твою і істину твою на всяку ніч.</p>

<p>Молитвами Богородиці:</p>

<p>Бо правий Господь Бог наці і немає неправди в нім.</p>

<p>Молитвами Богородиці:</p>

<p><i>(Якщо скорочується Літургію, перейди до</i> Єдинородний Сину<i>).</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Молитвами Богородиці:</p>

<p><i>Другий антифон повсякденний</i></p>

<p>Господь воцарився, в красу зодягнувся, зодягнувся Господь у силу і перепоясався.</p>

<p><i>Приспів:</i> Молитвами святих твоїх, Спасе, спаси нас.</p>

<p>Він бо утвердив вселенну, вона не порушиться.</p>

<p>Молитвами святих твоїх:</p>

<p>Свідоцтва твої вельми вірні; домові Твоєму. Господи, належить святість на довгі дні.</p>

<p>Молитвами святих твоїх:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><i>Третій антифон</i></p>

<p>Прийдіте, возрадуємося Господеві, воскликніть Богу, Спасителеві нашому.</p>

<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>

<p>Ідім перед лицем його з ісповіданням і псалмами воскликнім йому.</p>

<p>Спаси нас, Сину Божий:</p>

<p>Бо Бог – великий Господь і цар великий по всій землі.</p>

<p>Спаси нас, Сину Божий:</p>

<p><i>Тропар, глас 1:</i> Радуйся, благодатна Богородице Діво,* бо з Тебе засяло Сонце правди – Христос Бог наш,* що просвічує тих, що в темряві.* Веселися й Ти, старче праведний,* Ти прийняв в обійми визволителя душ наших, що дарує нам воскресення.</p>

<p>Слава, і нині: <i>Кондак, глас 1:</i> Утробу дівичу освятив Ти різдвом Твоїм* і руки Симеонові благословив Ти, як годилось,* Ти випередив і нині спас нас, Христе Боже,* але утихомир у брані люд Твій і укріпи народ, що його возлюбив Ти,* єдиний Чоловіколюбче.</p>

<p><i>Прокімен, глас 3, пісня Богородиці:</i> Величає душа моя Господа і возрадувався дух мій у Бозі, Спасі моїм <i>(Лк. 1,46-47).</i></p>

<p><i>Стих:</i> Бо зглянувся на смирення раби своєї, ось бо віднині ублажать мене всі роди <i>(Лк. 1,48).</i></p>

<p><i>Апостол: </i></p>
<p><b>Перше послання Апостола Петра 4:12-5:5</b><p>
<i> 12</i> Любі, не дивуйтеся тій пожежі, що у вас постає, вам на пробу, немов би з вами діялось щось дивне,
<i> 13</i> але, тією мірою, якою берете участь у Христових муках, радійте, щоб і в славному його з'явленні раділи та веселились.
<i> 14</i> Щасливі ви, як вас ганьблять за Христове ім'я, бо Дух слави і Божий на вас покоїться!
<i> 15</i> Ніхто з вас нехай не страждає як душогубець або злодій, або злочинець, або як той, хто встряває в чужі справи.
<i> 16</i> Коли ж - як християнин, нехай не соромиться, а прославляє Бога цим ім'ям.
<i> 17</i> Бо настав час почати суд від Божого дому; коли ж він від нас розпочинається, то який кінець буде тих, які не коряться Божій благовісті?
<i> 18</i> І коли праведник ледве спасеться, то грішник і безбожник де з'явиться?
<i> 19</i> Тому й ті, які страждають з Божого зізволення, нехай у доброчинності довірять вірному Творцеві свої душі.
<i> 1</i> Тож пресвітерів з-поміж вас заклинаю, я - сам теж пресвітер і свідок мук Христових і співучасник слави, що має об'явитись:
<i> 2</i> Пасіте довірене вам Боже стадо, доглядаючи за ним не примусово, а добровільно, по-божому; не для лихого зиску, а доброхіть,
<i> 3</i> і не як пануючі над вибраними, але бувши зразком для стада.
<i> 4</i> І як з'явиться архипастир, отримаєте нев'янущий вінець слави.
<i> 5</i> Так само ви, молоді, коріться старшим. А всі ви вдягніться в покірливість одного супроти одного, Бог бо гордим противиться, а покірливим дає благодать.

<p><i>Алилуя, глас 8:</i> Нині відпускаєш раба твого, Владико, по глаголу Твоєму з миром <i>(Лк. 2,29).</i></p>

<p><i>Стих:</i> Світло на одкровення поганам і славу людей твоїх, Ізраїля <i>(Лк. 2,32).</i></p>

<p><i>Євангеліє:</i></p>
<p><b>Євангелія від Марка 12:38-44</b><p>
<i> 38</i> І він говорив у своїм повчанні: &quot;Остерігайтесь книжників, що люблять проходжуватися у довгих шатах, вітання на майданах,
<i> 39</i> перші сидження у синагогах, перші місця на бенкетах,
<i> 40</i> що з'їдають доми вдовині й довго моляться для виду. На них буде суворіший присуд.&quot;
<i> 41</i> І сівши проти скарбоні, дивився, як народ кидає гроші у скарбоню. Чимало заможних кидали багато.
<i> 42</i> І ось прийшла одна вбога вдовиця і вкинула дві лепти, тобто кодрант.
<i> 43</i> І прикликавши своїх учнів, сказав їм: &quot;Істинно кажу вам, що ота вбога вдовиця вкинула більш від усіх, які кидали у скарбоню.
<i> 44</i> Усі бо кидали з свого надміру, вона ж: з убозтва свого все, що мала, вкинула, - увесь свій прожиток.&quot;

<p><i>Замість </i>Достойно, <i>приспів:</i> Богородице Діво, уповання християн, покрий, захорони і спаси тих, що на Тебе уповають.</p>

<p><i>І ірмос, глас 3:</i> В законі тіні і писання образ бачимо, вірні: кожний младенець мужеського полу, що отвирає утробу – святий Богу. Тому первороджене Слово безначального Отця – Сина, що первородиться з матері, яка мужа не знає, – величаємо.</p>

<p><i>Причасний:</i> Чашу спасення прийму і ім’я Господнє призову <i>(Пс. 115,4)</i>. Алилуя, <i>тричі</i>.</p>

<p>* * *
<p><b>1 Пт. 4,12 – 5,5. «Усі ви вдягніться в покірливість одного супроти одного»</b>
<p>Часто ми живемо так, щоби якось ствердитися, заявити про себе. Нам боляче, коли понижують нас на посадах, коли нас принижують, відкидають. Господь пропонує зайняти цілковито інакшу поставу – одягнутись у покірливість. 
<p>Гарне слово – одягнутися. Якщо ми в щось одягаємось, то носимо це на собі. Так, якщо ми покору одягаємо, то вона повсякчас із нами. І в кожній ситуації, коли навіть хтось до нас несправедливий, нечесний, але ми з покорою це сприймаємо, то наші стосунки матимуть зовсім інший розвиток, аніж будемо бунтувати і злоститись.
<p>Хтось помилився, і ми покірливо це сприймаємо, хтось нагрубіянить, а ми не відповідаємо взаємністю. Потім, коли ми помилимось, хтось сприйме це також з покорою. Справді, це були б милі Богові стосунки. <b>Тож зростаймо в покірливості одні до одних, щоб наслідувати Ісуса Христа!</b>
<p>* * *
<p><b>Мр. 12, 38-44. «Ота вбога вдовиця вкинула більш від усіх».</b>
<p>Звичайно, можна дивуватися, як убога вдовиця, яка вкинула лише дві лепти, кинула більше за всіх. А відповідь дуже проста: вона кинула все, що мала і що дав їй Господь. Те, що для інших було дріб’язком, для неї було всім маєтком. Ті, що віддавали значно більше, віддавали надмір багатства. Без розуміння, що все, що в них є, належить Богові, без Його волі вони б цього не здобули. 
<p>У нашому житті важливо бачити за тим усім, що ми маємо, Божий дар. Та служити Богові всім тим багатством, яке від Нього отримали. Часто думаємо собі: коли б ми були багатші, мудріші, побожніші, сміливіші, освіченіші чи щось інше, от тоді ми могли б робити щось важливе. Однак уміймо тим, що маємо, тим, на що ми здатні зараз, служити Богові. Насправді Господь не потребує від нас чогось особливого, а лише стільки, скільки в наших силах. 
<p><b>Даймо Богові все, що можемо і на що спроможні, і це буде нашою найбільшою пожертвою! </b>
<p>* * *
<p><b>Преосв. Венедикт, єпископ Львівський</b>