<p>Лютий 12 (30) П’ятниця</p>
<p><b>† Трьох святителів: свв. вел. архиєреїв Василія Великого, Григорія Богослова і Йоана Золотоустого.</b> Св. свщмч. Іполита.</p>
<p>* * *</p>
<p>«Так» і «ні» - це тільки два слова, а все-таки, часто у цих двох слівцях міститься найбільше добро - правда, і крайня границя злоби - брехня. Чому я це говорю? Коли хтось з мучеників за Христа тільки нахилянням своєї голови притакнув, то це означало, що він виповнив усю побожність <i>(св. Василій Великий, Про Святого Духа)</i>.</p>
<p>Пастиреві треба великої розсудливості й багато очей, щоб міг з усіх сторін пильнувати стан душі <i>(св. Іван Золотоустий, Про священство 2:4)</i>.</p>
<p>Око бачить інші речі, а себе не бачить. І навіть речей не бачить, коли сліпе. Тому в кожній справі май порадника. І руці потрібна рука, і нозі - нога <i>(св. Григорій Богослов, Думки, писані віршами)</i>.</p>