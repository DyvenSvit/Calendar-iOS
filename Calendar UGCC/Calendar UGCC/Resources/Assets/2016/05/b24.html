<p>Травень 24 (11) Вівторок</p>
<p><b>† Свв. рівноапп. Кирила й Методія, учителів слов’янських.</b> </p>
<p>Св. свщмч. Мокія.</p>
<p>* * *

<p><i>По</i> Благословенне царство:</p>

<p><i>Люди:</i> <b>Амінь</b>.</p>

<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>

<p><i>Перший антифон воскресний</i></p>

<p>Воскликніте Господові, вся земля*, співайте ж імені його, віддайте славу хвалі його.</p>

<p>Молитвами Богородиці, Спасе, спаси нас.</p>

<p>Скажіте Богові: Як страшні діла твої*, у множестві сили Твоєї леститимуть Тобі вороги твої.</p>

<p>Молитвами Богородиці:</p>

<p>Вся земля нехай поклониться Тобі, і співає Тобі,* нехай же співає імені твоєму всевишній.</p>

<p><i> (Якщо скорочується Літургію, перейди до</i> Єдинородний Сину<i>).</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Молитвами Богородиці:</p>

<p><i>Другий антифон воскресний</i></p>

<p>Боже, ущедри нас і благослови нас, просвіти лице Твоє на нас і помилуй нас.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Щоб пізнали ми на землі путь твою, у всіх народах спасення Твоє.</p>

<p>Спаси нас, Сину Божий:</p>

<p>Нехай ісповідують Тебе люди, Боже, нехай ісповідують Тебе люди всі.</p>

<p>Спаси нас, Сину Божий:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><i>Третій антифон воскресний</i></p>

<p>Прийдіте, возрадуємося Господеві,* воскликніть Богу, Спасителеві нашому.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Ідім перед лицем його з ісповіданням* і псалмами воскликнім йому.</p>

<p>Спаси нас, Сину Божий:</p>

<p>Бо Бог – великий Господь* і цар великий по всій землі*</p>

<p>Спаси нас, Сину Божий:</p>

<p><i>Тропар воскресний, глас 3:</i> Нехай веселяться небеснії, нехай радуються земнії, * бо сотворив владу рукою Своєю Господь, * подолав смертю смерть, первенцем мертвих став, * з безодні ада ізбавив нас і подав світові велику милість.</p>

<p><i>Тропар, глас 4:</i> До апостолів подібні і слов’янських країн учителі, * Кириле й Методіє богомудрі, * Владику всіх моліть, * щоб усі народи слов’янські утвердив у православію й однодумності, * умирив світ і спас душі наші.</p>

<p>Слава: <i>Кондак, глас 3:</i> Священну двійку просвітителів наших вшануймо * – тих, що перекладом божественних писань відкрили нам джерело богознання, * з якого аж до нині обильно черпаючи, * ми блаженними величаємо вас, Кириле й Методіє, * що пристоїте перед престолом Всевишнього і тепло молитеся за душі наші.</p>

<p>I нині: <i>Кондак Пасхи, глас 8:</i> Хоч і у гріб зійшов Ти, Безсмертний, * та адову зруйнував Ти силу, * і воскрес єси як переможець, Христе Боже, * жінкам-мироносицям звістивши: Радуйтеся, * і Твоїм апостолам * мир даруєш, * падшим подаєш воскресення.</p>

<p><i>Прокімен, глас 1:</i> Будь, Господи, милість Твоя на нас, бо уповали ми на Тебе <i>(Пс. 32,22).</i></p>

<p><i>Стих:</i> Радуйтеся, праведні, у Господі, правим належить похвала <i>(Пс. 32,1).</i></p>

<p><i>Прокімен, глас 7:</i> Чесна перед Господом смерть преподобних Його <i>(Пс. 115,6).</i></p>

<p><i>Апостол</i>:
<p><i> Ряд.: </i>
<p><b>Діяння Апостолів 10:21-33</b><p>
<i> 21</i> Зійшов Петро до тих мужів і мовив: «Ось я! Я той, кого ви шукаєте. Яка причина вашого приходу?»
<i> 22</i> Ті відповіли: «Корнилій сотник, муж праведний і богобоязливий, доброї слави в усього юдейського народу, був святим ангелом повідомлений покликати тебе до свого дому й послухати слів твоїх.»
<i> 23</i> Отже, він запросив їх до себе та прийняв їх. Другого дня він устав і рушив з ними; дехто з братів з Яффи теж пішли з ним.
<i> 24</i> Наступного ж дня він увійшов у Кесарію. А Корнилій, скликавши рідню та близьких приятелів, чекав їх.
<i> 25</i> І саме як Петро входив, Корнилій вийшов йому назустріч і, припавши йому до ніг, уклонився.
<i> 26</i> Петро ж підвів його, кажучи: «Встань, бо я теж людина.»
<i> 27</i> І, розмовляючи з ним, увійшов до середини, знайшов багато зібраних,
<i> 28</i> і до них промовив: «Ви знаєте, що юдеєві не дозволено приставати до чужинця чи входити до нього. Та Бог мені об'явив, що не слід уважати ніяку людину за погану чи за нечисту.
<i> 29</i> Тому я без вагання прибув на ваш поклик. Питаю, отже, з якої причини ви по мене посилали?»
<i> 30</i> Корнилій відповів: «Ось уже четвертий день, як я о цій годині, о дев'ятій, молився у своїй хаті, аж ось передо мною став чоловік у сяючій одежі
<i> 31</i> і мовив: Корнилію, твоя молитва вислухана і твої милостині згадані перед Богом.
<i> 32</i> Пошли, отже, в Яффу і приклич Симона, що зветься Петром. Він перебуває в хаті Симона гарбаря, край моря.
<i> 33</i> Я зараз же послав по тебе, і ти добре зробив, що прийшов. І оце тепер ми всі перед Богом стоїмо, щоб слухати все, що Господь тобі наказав.»
<p><i> Рівноап.: </i>
<p><b>Послання до Євреїв 7:26-8:2</b><p>
<i> 26</i> Якраз і годилося, щоб ми мали такого первосвященика непорочного, відлученого від грішників і вищого за небеса,
<i> 27</i> який не має потреби, як архиереї, щодня приносити перше за власні гріхи жертви, а потім за гріхи народу, бо він зробив це раз, принісши себе самого в жертву.
<i> 28</i> Закон бо настановляє архиєреями людей, немочі підлеглих, а слово клятви, що було після закону, настановляє Сина, що навіки досконалий.
<i> 1</i> Головна ж річ нашої бесіди та, що ми маємо такого архиєрея, який возсів на небі по правиці престола Величі,
<i> 2</i> служителя святині й справжнього намету, що його Господь спорудив, не чоловік.

<p><i>Алилуя, глас 5:</i> Милості Твої, Господи, повік оспівуватиму, з роду в рід <i>(Пс. 88,2).</i></p>

<p><i>Стих:</i> Бо сказав Ти: Повік милість збудується <i>(Пс. 88,3).</i></p>

<p><i>Стих:</i> Священики твої зодягнуться в праведність і преподобні твої возрадуються <i>(Пс. 131,9).</i></p>

<p><i>Стих:</i> Вибрав Господь Сіона, захотів його на житло для Себе <i>(Пс. 131,13).</i></p>

<p><i>Євангеліє: </i></p>
<p><i> Ряд.: </i>
<p><b>Євангелія від Йоана 7:1-13</b><p>
<i> 1</i> І по тому ходив Ісус Галилеєю; він не хотів більше ходити Юдеєю, бо юдеї бажали убити його.
<i> 2</i> Наближалося ж юдейське свято Кучок.
<i> 3</i> Отож мовили до нього брати його: «Йди таки в Юдею звідсіль: нехай і учні твої побачать діла, що їх ти робиш.
<i> 4</i> Ніхто бо не чинить нічого тайно, коли сам явним бути бажає. Якщо ти таке робиш, то і яви себе світові.»
<i> 5</i> Навіть і брати його, отже, не вірували в нього!
<i> 6</i> Тоді Ісус відказав їм: «Ще мій час не надійшов, для вас же пора - завжди готова.
<i> 7</i> Не може світ вас ненавидіти, - а мене він ненавидить, бо я свідчу проти нього, що діла його лихі.
<i> 8</i> Тож ідіте ви на свято. Я на свято тепер не піду, бо не сповнився ще час мій.»
<i> 9</i> Мовивши так до них, залишився у Галилеї.
<i> 10</i> Та коли брати його пішли на свято, то й він так само пішов, однак не явно, а наче потай.
<i> 11</i> Юдеї ж шукали його на святі, питалися: «Де він?»
<i> 12</i> І говорили багато про нього люди між собою: одні твердили, що він добрий, а інші відказували: Ні, - він лише народ туманить.
<i> 13</i> Однак ніхто не говорив про нього явно - зо страху перед юдеями.
<p><i> Рівноап.: </i>
<p><b>Євангелія від Йоана 10:9-16</b><p>
<i> 9</i> Я - двері. Хто ввійде крізь мене - спасеться. Увійде він, вийде -і знайде пасовисько!
<i> 10</i> Не приходить злодій, хіба щоб красти, вбивати, вигублювати. Я прийшов, щоб мали життя - щоб достоту мали.
<i> 11</i> Я - добрий пастир. Добрий пастир життя своє за овець покладе.
<i> 12</i> Наймит, що не є пастир, якому вівці не належать, - бачить вовка, що надходить, та й полишає вівці і біжить геть. А вовк хапає їх і розполохує.
<i> 13</i> Бо він - наймит і не турбується вівцями.
<i> 14</i> Я ж - добрий пастир і знаю своїх, а мої мене знають.
<i> 15</i> Як Отець мій мене знає, і я знаю Отця, і життя своє кладу я за моїх овець.
<i> 16</i> Ще й інші вівці я маю, що не з цієї кошари. Я і їх мушу привести, і вчують вони мій голос, - і буде одне стадо й один пастир!

<p><i>Замість </i>Достойно: Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>

<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>

<p><i>Причасний:</i> Тіло Христове прийміть, джерела безсмертного споживіть.</p>

<p>В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі</i>.</p>

<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>

<p><i>Священик:</i> Спаси, Боже, людей Твоїх:</p>

<p><i>Люди:</i> Христос воскрес:</p>

<p><i>Священик:</i> Завжди, нині і повсякчас:</p>

<p><i>Люди:</i> Христос воскрес <i>(3)</i>.<i>Потім єктенія</i>.</p>

<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>

<p><i>Священик:</i> Благословення Господнє на вас:</p>

<p><i>Хор:</i> <b>Амінь</b>.</p>

<p><i>Священик:</i> Слава Тобі, Христе Боже:</p>

<p><i>Хор:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>

<p><i>Священик мовить відпуст з хрестом.</i></p>

<p><i>Тоді співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>

<p>I нам дарував життя вічне, поклоняємось Його тридневному воскресенню</p>

<p>* * *
<p><b>Ді. 10, 21–33. «Встань, бо я теж людина»</b>
<p>На своїй життєвій дорозі ми зустрічаємо багато неординарних особистостей, визначних, часто досить побожних, а то і святих людей. Часто зустрічаємо людей, які мають колосальний вплив на наше духовне життя, на наше навернення. Нерідко ми дуже захоплюємось цими сильними особами, вважаємо їх важливими й цінними. І це нормально, бо людина шукає зразків для наслідування й авторитетів. 
<p>Однак у всіх обставинах і особах важливо бачити, що їх послав Господь, і ніщо і ніхто не є випадковістю у нашому житті. Будь-які особи як такі не є ані досконалими, ані святими. Вони були і є лише тими, хто дозволив Богові діяти в собі, прийняли Його дар життя у святості. І вони стали великими людьми, тому що Бог великий, і Він залишив відбиток своєї величі в тих людях. <b>Тож побачмо за кожною особою присутність Божу. </b>
<p>* * *
<p><b>Йо. 7, 1-13. «Ще мій час не надійшов».</b>
<p>Греки окреслювали час словом «chronos» (все відбувається хронологічно, хронометр – пристрій, який вимірює час). Ми живемо в цьому часі: є наше минуле, яке вже відбулося, наше майбутнє, якого ми завжди очікуємо, і теперішній час, даний нам Богом. 
<p>Інше розуміння часу – «kairos» – час Божий. Божий час полягає не в тім, що Господь якось особливо діє в нашому житті, бо ж Він діє повсякчас, а в тім, що для нас важливо вміти бачити Того, який приходить. Бога, який приходить у наше життя, який промовляє до нас, який діє повсякчасно. 
<p><b>Дуже важливо вміти зустріти Бога, а найбільше – дякувати Йому, коли Він дає себе нам пізнати, коли це є час Його відвідин. </b>
<p>* * *
<p><b>Преосв. Венедикт, єпископ Львівський</b>