<p>Травень 7 (24) Субота</p>
<p>Світла субота </p>
<p>Св. мч. Сави Стратилата.</p>
<p>* * *

<p>Через воскресіння нам дано незліченні блага, через нього розсіяно бісівську хитрість, через нього ми насміхаємося із смерті, через нього ми погорджуємо теперішнім життям, через нього ми одушевляємося надією на майбутні блага, через нього одягнені тілом, можемо, якщо захочемо, бути не набагато нижче від безтілесних істот. Днесь звершилася світла перемога. Днесь наш Владика поставив трофей перемоги над смертю і скинув владу диявола, через своє воскресіння відкрив нам дорогу до спасіння. Тож будемо всі радіти, тріумфувати й веселитися... Через смерть ми стали безсмертними, по упадку встали, після поразки вийшли переможцями <i>(св. Іван Золотоустий, Слово на Пасху)</i>.</p>

