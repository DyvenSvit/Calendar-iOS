<p>Травень 27 (14) П’ятниця</p>
<p>Св. мч. Ісидора.</p>
<p>* * *

<p><i>По</i> Благословенне царство:</p>

<p><i>Люди:</i> <b>Амінь</b>.</p>

<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>

<p><i>Перший антифон воскресний</i></p>

<p>Воскликніте Господові, вся земля*, співайте ж імені його, віддайте славу хвалі його.</p>

<p>Молитвами Богородиці, Спасе, спаси нас.</p>

<p>Скажіте Богові: Як страшні діла твої*, у множестві сили Твоєї леститимуть Тобі вороги твої.</p>

<p>Молитвами Богородиці:</p>

<p>Вся земля нехай поклониться Тобі, і співає Тобі,* нехай же співає імені твоєму всевишній.</p>

<p><i> (Якщо скорочується Літургію, перейди до</i> Єдинородний Сину<i>).</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Молитвами Богородиці:</p>

<p><i>Другий антифон воскресний</i></p>

<p>Боже, ущедри нас і благослови нас, просвіти лице Твоє на нас і помилуй нас.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Щоб пізнали ми на землі путь твою, у всіх народах спасення Твоє.</p>

<p>Спаси нас, Сину Божий:</p>

<p>Нехай ісповідують Тебе люди, Боже, нехай ісповідують Тебе люди всі.</p>

<p>Спаси нас, Сину Божий:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><i>Третій антифон воскресний</i></p>

<p>Прийдіте, возрадуємося Господеві,* воскликніть Богу, Спасителеві нашому.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Ідім перед лицем його з ісповіданням* і псалмами воскликнім йому.</p>

<p>Спаси нас, Сину Божий:</p>

<p>Бо Бог – великий Господь* і цар великий по всій землі*</p>

<p>Спаси нас, Сину Божий:</p>

<p><i>Тропар, глас 8:</i> В переполовення празника спраглу душу мою благочестя напій водами, * до всіх бо, Спасе, закликав Ти: * Спраглий нехай гряде до мене і нехай п’є. * Джерело життя нашого, Христе Боже, слава Тобі.</p>

<p>Слава, і нині: <i>Кондак, глас 4:</i> В переполовення законного празника, всіх Творче і Владико, * до предстоящих глаголив Ти, Христе Боже: * Прийдіть і зачерпніть воду безсмертя. * Тому до Тебе припадаємо і вірно кличемо: * Щедроти Твої даруй нам, * бо Ти є джерело життя нашого.</p>

<p><i>Прокімен, глас 3:</i> Великий Господь наш і велика сила Його, і розумові Його немає міри <i>(Пс. 146,5).</i></p>

<p><i>Стих:</i> Хваліте Господа, бо благий псалом, Богові нашому нехай солодке буде хваління <i>(Пс. 146,1).</i></p>

<p><i>Апостол: </i></p>
<p><b>Діяння Апостолів 10:44-11:10</b><p>
<i> 44</i> Петро ще говорив слова ці, як Святий Дух зійшов на всіх, хто слухав промову.
<i> 45</i> Всі вірні обрізані, що прибули з Петром, дивувались, що дар Святого Духа вилився і на поган;
<i> 46</i> бо чули, як ті говорили мовами й величали Бога. Тоді Петро озвався:
<i> 47</i> «Чи може хтось боронити води, щоб оці не христились, що, як і ми, одержали Святого Духа?»
<i> 48</i> І повелів, щоб їх христили во ім'я Ісуса Христа. Тоді вони попросили його зостатись у них кілька днів.
<i> 1</i> Апостоли і брати, які були в Юдеї, довідалися, що й погани прийняли слово Боже.
<i> 2</i> А як Петро прийшов в Єрусалим, обрізані накинулись на нього:
<i> 3</i> «Чого, - мовляв, - увійшов єси до необрізаних і їв з ними?»
<i> 4</i> Отут Петро й почав їм викладати за порядком усю справу:
<i> 5</i> «Я, - каже, - був у місті Яффі й молився, і бачив у захваті видіння: якась річ спускалася, неначе скатерка велика, прив'язана за чотири кінці, - сходила з неба й наблизилась аж до мене.
<i> 6</i> Приглянувсь я пильно до неї і спостеріг та й побачив чотироногих землі, звірів і плазунів, і птиць небесних.
<i> 7</i> Почув я і голос, що говорив до мене: Встань, Петре, заколи і їж!
<i> 8</i> Та я озвався: Ніколи, Господи, ніколи бо ніщо погане або нечисте не входило в мої уста.
<i> 9</i> І вдруге голос мені відповів з неба: Що Бог очистив, ти не погань. -
<i> 10</i> Це сталося тричі і знову все було взяте на небо.

<p><i>Алилуя, глас 1:</i> Пом’яни соньм Твій, що його придбав Ти іздавна <i>(Пс. 73,2).</i></p>

<p><i>Стих:</i> Бог же – цар наш перше віку, вчинив спасення посеред землі <i>(Пс. 73,12).</i></p>

<p><i>Євангеліє: </i></p>
<p><b>Євангелія від Йоана 8:21-30</b><p>
<i> 21</i> А й ще їм сказав: «Я відійду, а ви мене шукатимете та й помрете у грісі вашім. Куди я відійду, неспроможні ви прийти.»
<i> 22</i> Тож юдеї мовляли: «Може, він самого себе вб'є, коли ото каже: Куди я відійду, неспроможні ви прийти?»
<i> 23</i> І далі ще казав їм: «Ви здолу, я - згори. Ви з цього світу, я - не з цього світу.
<i> 24</i> Тим я і сказав вам: Помрете у гріхах ваших. Бо коли не увіруєте, що я - Сущий, помрете у ваших гріхах.»
<i> 25</i> Тоді вони йому: «Хто ж ти такий?» Ісус же їм відрік: «Споконвічний, як я і казав вам.
<i> 26</i> Багато чого маю я про вас сказати й осудити. Та той, хто послав мене, правдивий, і що я чув від нього, те й у світі говорю.»
<i> 27</i> А вони й не збагнули, що він про Отця їм говорив.
<i> 28</i> Тоді Ісус до них мовив: «Коли вгору Чоловічого Сина піднесете, тоді взнаєте, що Сущий я і що від себе не чиню нічого, але як навчав мене Отець мій, говорю,
<i> 29</i> і що той, хто послав мене, - зо мною Сущий. Не полишив він мене самого, бо я постійно те чиню, що довподоби йому.»
<i> 30</i> І коли говорив так, численні увірували в нього.

<p><i>Замість </i>Достойно, <i>ірмос, глас 8:</i> Чуже матерям дівство і чудне дівам дітородження. На Тобі, Богородице, обоє довершилося. Тому Тебе ми, всі племена землі, безустанно величаємо.</p>

<p><i>Причасний:</i> Хто їсть Мою плоть і п’є Мою кров, у Мені перебуває і Я – в ньому, сказав Господь <i>(Йо. 6,56).</i> Алилуя, <i>тричі</i>.</p>

<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>

<p><i>Священик:</i> Спаси, Боже, людей Твоїх:</p>

<p><i>Люди:</i> Христос воскрес:</p>

<p><i>Священик:</i> Завжди, нині і повсякчас:</p>

<p><i>Люди:</i> Христос воскрес <i>(3)</i>.<i>Потім єктенія</i>.</p>

<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>

<p><i>Священик:</i> Благословення Господнє на вас:</p>

<p><i>Хор:</i> <b>Амінь</b>.</p>

<p><i>Священик:</i> Слава Тобі, Христе Боже:</p>

<p><i>Хор:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>

<p><i>Священик мовить відпуст з хрестом.</i></p>

<p><i>Тоді співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>

<p>I нам дарував життя вічне, поклоняємось Його тридневному воскресенню</p>

<p>* * *
<p><b>Ді. 10, 44 – 11, 10. «Що Бог очистив, ти не погань»</b>
<p>Бог в одному реченні відкриває для нас усю свою любов до нас, любов Творця до свого творіння. Він так полюбив нас, що очистив нас кров’ю свого Сина. Якби ми більше про це роздумували, то менше грішили б, бо розуміли б, що вже не належимо самі собі.
<p>Людському розумові непросто сприйняти цю істину, але для Бога кожна особа важлива, бо за кожного з нас Ісус віддав своє життя. Жоден гріх не може занечистити людину, перекреслити її цінності й важливості в Божих очах, жодне зло не може перекреслити нам можливості до навернення. Тому не зважаймо на те, яким було наше попереднє життя, каймося за кожен гріх, щоб наше майбутнє було з Богом. <b>Господь нас очистив до життя досконалого, праведного і святого, але чи цього ми прагнемо і хочемо?</b>
<p>* * *
<p><b>Йо. 8, 21-30. «Помрете у гріхах ваших. Бо коли не увіруєте…»</b>
<p>Знаємо з власного досвіду, наскільки складно змінитися, навіть коли дуже цього хочемо. Деколи працюємо над собою днями і місяцями, навіть роками, а потім у якийсь момент повертаємося до того ж самого. 
<p>Бог деколи це допускає, щоб ми усвідомили: самі не можемо собі зарадити в тих чи інших спокусах чи проблемах. Але все можливо в Бозі. Знамениті слова каже апостол Павло: «Я все можу в Тім, хто мене підкріпляє, в Ісусі Христі». <b>Тому розуміймо, що віра в те, що в Бога все можливе, може перемінити кожного з нас і все наше життя.</b>
<p>* * *
<p><b>Преосв. Венедикт, єпископ Львівський</b>