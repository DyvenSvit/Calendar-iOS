<p>Травень 30 (17) Понеділок</p>
<p>Тиждень 5-ий після Пасхи.</p>
<p>Св. ап. Андроніка і тих, що з ним.</p>
<p>* * *

<p>Найважливіша справа для Церкви, народу й родин, щоб діти були добре виховані... Щоб той обов'язок виховання дітей як слід виконати, пам'ятайте на мою так часто повторювану раду: спільно молитися рано й увечір вголос, по змозі, з Молитвослова. При вас і мала дитина, яка ще нічого не розуміє, привикне до молитви, вслухаючися в слова Отченашу і Символу віри. А кожне слово важливе, кожне слово є дверми до неба; воно підносить душу з болота матеріального життя і повсякденної злоби, біди й нужди до чогось вищого, святого, чистого, - до Бога, до того життя, що нам його дає благодать Ісуса Христа. Тому кожне слово молитви нехай буде мовлене голосно, виразно, з острахом Божим, з глибоким переконанням, з душею, зверненою до неба та відверненою від гріха <i>(митр. Андрей Шептицький, До вірних єпархії, 1939)</i>.</p>

