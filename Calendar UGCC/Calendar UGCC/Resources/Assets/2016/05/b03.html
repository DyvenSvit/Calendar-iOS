<p>Травень 3 (20) Вівторок</p>
<p><i><b>Світлий вівторок</b></i></p>
<p>Прп. Тедора Трихіни.</p>
<p>* * *

<p><i>По</i> Благословенне царство:</p>

<p><i>Люди:</i> <b>Амінь</b>.</p>

<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>

<p><b><i>Антифон 1</i></b></p>

<p><i>Стих 1:</i> Воскликніте Господеві, вся земля, * співайте ж імені Його, віддайте славу хвалі Його <i>(Пс. 65,2).</i></p>

<p><i>Приспів:</i> Молитвами Богородиці, * Спасе, спаси нас.</p>

<p><i>Стих 2:</i> Скажіте Богові: Як страшні діла Твої, * у множестві сили Твоєї леститимуть Тобі вороги Твої <i>(Пс. 65,3).</i></p>

<p>Молитвами Богородиці:</p>

<p><i>Стих 3:</i> Вся земля нехай поклониться Тобі і співає Тобі, * нехай же співає імені Твоєму, Всевишній <i>(Пс. 65,4).</i></p>

<p>Молитвами Богородиці: </p>

<p>Слава Отцю, і Сину, і Святому Духові, * і нині, і повсякчас, і на віки віків. <b>Амінь</b>. Молитвами Богородиці:</p>

<p><b><i>Антифон 2</i></b></p>

<p><i>Стих 1:</i> Боже, ущедри нас і благослови нас, * просвіти лице Твоє на нас і помилуй нас <i>(Пс. 66,2).</i></p>

<p><i>Приспів:</i> Спаси нас, Сину Божий, * що воскрес із мертвих, співаємо Тобі: Алилуя.</p>

<p><i>Стих 2:</i> Щоб пізнали ми на землі путь Твою, * у всіх народах спасення Твоє <i>(Пс. 66,3).</i></p>

<p>Спаси нас, Сину Божий:</p>

<p><i>Стих 3:</i> Нехай ісповідують Тебе люди, Боже, * нехай ісповідують Тебе люди всі <i>(Пс. 66,4).</i></p>

<p>Спаси нас, Сину Божий:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><b><i>Антифон 3</i></b></p>

<p><i>Стих 1:</i> Нехай воскресне Бог і розбіжаться вороги Його, * і нехай тікають від лиця Його ті, що ненавидять Його <i>(Пс. 67,2).</i></p>

<p><i>Тропар:</i> Христос воскрес із мертвих, смертю смерть подолав, * і тим, що в гробах, життя дарував.</p>

<p><i>Стих 2:</i> Як іщезає дим, нехай іщезнуть, * як тане віск від лиця вогню <i>(Пс. 67,3).</i></p>

<p><i>Тропар:</i> Христос воскрес:</p>

<p><i>Стих 3:</i> Так нехай погибнуть грішники від лиця Божого, * а праведники нехай возвеселяться <i>(Пс. 67,3-4).</i></p>

<p><i>Тропар:</i> Христос воскрес:</p>

<p><i>Вхідне:</i> В церквах благословіть Бога, Господа, * ви – з джерел ізраїлевих <i>(Пс.</i> 67,27<i>)</i>.</p>

<p><i>Тропар:</i> Христос воскрес:</p>

<p>Слава, і нині: <i>Кондак, глас 8:</i> Хоч і у гріб зійшов Ти, Безсмертний, * та адову зруйнував Ти силу, * і воскрес єси як переможець, Христе Боже, * жінкам-мироносицям звістивши: Радуйтеся, * і Твоїм апостолам * мир даруєш, * падшим подаєш воскресення.</p>

<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>

<p><i>Прокімен, глас 3:</i> Величає душа моя Господа і возрадувався дух мій у Бозі, Спасі моїм <i>(Лк. 1,46-47).</i></p>

<p><i>Стих:</i> Бо зглянувся на смирення раби Своєї, ось бо віднині ублажать Мене всі роди <i>(Лк. 1,48).</i></p>

<p><i>Апостол: </i></p>
<p><b>Діяння Апостолів 2:14-21</b><p>
<i> 14</i> Тоді Петро виступив з одинадцятьма, підняв свій голос і так до них промовив: «Мужі юдейські та всі ви, мешканці Єрусалиму! Нехай це буде вам відомим, і вислухайте моє слово:
<i> 15</i> Люди ці не п'яні, як ви гадаєте, бо тільки третя година дня.
<i> 16</i> Але це те, що був сказав Пророк Йоіл:
<i> 17</i> - І буде останніми днями, - каже Бог, - я виллю мого Духа на всяке тіло. Ваші сини й ваші дочки будуть пророкувати, і ваші юнаки будуть бачити видіння, і старшим вашим будуть сни снитись.
<i> 18</i> І на слуг моїх і на слугинь моїх я сими днями виллю мого Духа, і вони будуть пророкувати.
<i> 19</i> І я дам чуда вгорі на небі, і знаки внизу на землі: кров, вогонь і кіптяву диму.
<i> 20</i> Сонце обернеться у темряву, місяць у кров, перш, ніж настане день Господній, великий і славний.
<i> 21</i> А кожний, хто призве ім'я Господнє, той спасеться.

<p><i>Алилуя, глас 8:</i> Воскресни, Господи, в упокій Твій, Ти і кивот святині Твоєї <i>(Пс. 131,8).</i></p>

<p><i>Стих:</i>Клявся Господь Давидові істиною і не відречеться її <i>(Пс. 131,11).</i></p>

<p><i>Євангеліє: </i></p>
<p><b>Євангелія від Луки 24:12-35</b><p>
<i> 12</i> Однак, Петро встав, побіг до гробниці й, нахилившись, побачив лиш пов'язки. І повернувсь до себе (додому), дивуючися тому, що сталося.
<i> 13</i> Аж ось того самого дня двоє з них ішли в село, на ім'я Емаус, стадій сто шістдесят від Єрусалиму,
<i> 14</i> і розмовляли між собою про те, що сталось.
<i> 15</i> А як вони розмовляли та сперечалися між собою, сам Iсус наблизившись, ішов разом з ними,
<i> 16</i> але очі їм заступило, щоб його не пізнали.
<i> 17</i> Він їх спитався: “Що це за розмова, що ви, ідучи, ведете між собою?” Ті зупинились, повні смутку.
<i> 18</i> Озвавсь тоді один з них на ім'я Клеопа, і йому каже: “Ти бо один, що мешкаєш у Єрусалимі, а не знаєш, що цими днями в ньому сталося?”
<i> 19</i> І він спитав їх: “Що таке?” Вони ж йому сказали: “Те, що сталося з Ісусом Назарянином, мужем, що був пророком, могутнім - ділом та словом перед Богом і всім народом, -
<i> 20</i> та як наші первосвященики й князі видали його на засуд смертний і його розіп'яли.
<i> 21</i> А ми сподівались, що це він той, хто має визволити Ізраїля. До того ж усього ось третій день сьогодні, як це сталось!
<i> 22</i> Деякі з наших жінок, щоправда, нас здивували: вони пішли були ранесенько до гробниці,
<i> 23</i> та, не знайшовши його тіла, повернулись і нам оповіли, що вони бачили ангелів, які їм з'явились і сказали, що він живий.
<i> 24</i> Деякі ж з наших пішли до гробниці й знайшли так, як жінки сказали; його ж вони не бачили.”
<i> 25</i> А він промовив до них: “О безумні й повільні серцем у вірі супроти всього, що були пророки оповіли!
<i> 26</i> Хіба не треба було Христові так страждати й увійти в свою славу?”
<i> 27</i> І, почавши від Мойсея та від усіх пророків, він вияснював їм те, що в усім Писанні стосувалося до нього.
<i> 28</i> Коли вони наблизилися до села, куди йшли, Ісус удав, що хоче простувати далі.
<i> 29</i> Вони ж наполягали, кажучи: “Зостанься з нами, бо вже надвечір, і день уже похилився.” І він увійшов, щоб зостатись.
<i> 30</i> І от, як він був за столом з ними, взяв хліб, поблагословив, і, розламавши його, дав їм.
<i> 31</i> Тоді відкрилися в них очі, і вони його пізнали. А він зник від них:
<i> 32</i> І казали вони один до одного: “Чи не палало наше серце в нас у грудях, коли він промовляв до нас у дорозі та вияснював нам Писання?”
<i> 33</i> І вони рушили негайно й повернулися в Єрусалим, і там знайшли зібраних одинадцятьох і тих, що були з ними,
<i> 34</i> які їм сказали: “Христос справді воскрес і з'явився Симонові.”
<i> 35</i> І вони розповіли те, що сталося в дорозі і як вони його пізнали при ламанні хліба.

<p><i>Замість</i> Достойно, <i>приспів:</i> Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>

<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>

<p><i>Причасний:</i> Тіло Христове прийміть, джерела безсмертного споживіть. Алилуя, <i>тричі</i>.</p>

<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>

<p><i>Священик:</i> Спаси, Боже, людей Твоїх:</p>

<p><i>Люди:</i> Христос воскрес:</p>

<p><i>Священик:</i> Завжди, нині і повсякчас:</p>

<p><i>Люди:</i> Христос воскрес <i>(3)</i>.<i>Потім єктенія</i>.</p>

<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>

<p><i>Священик:</i> Благословення Господнє на вас:</p>

<p><i>Хор:</i> <b>Амінь</b>.</p>

<p><i>Священик:</i> Слава Тобі, Христе Боже:</p>

<p><i>Хор:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>

<p><i>Священик мовить відпуст з хрестом.</i></p>

<p><i>Тоді співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>

<p>I нам дарував життя вічне, поклоняємось Його тридневному воскресенню.</p>

<p>* * *
<p><b>Ді. 2, 14–21. «Я виллю мого Духа на всяке тіло»</b>
<p>Життєві обставини показують, що ми в одних ситуаціях можемо дати собі раду, в інших – не можемо. В одних ситуаціях тримаємося заповідей Божих, а в інших безпомічно падаємо. Скільки разів ми робили різні постанови, наміри щось змінити, досягнути, але бачимо, як нам це не є легко. А все тому, що часто ми уповаємо лише на себе, на свої сили й ще собі не усвідомили, що «без Бога – ні до порога». 
<p>Без Божої помочі, без сповнення силою Духа Святого не можемо творити чогось доброго, чогось божественного. Тому завжди звертаймось до Господа, щоб давав нам Духа Святого, молімося, щоб сповняв нас Ним. І тоді в Бозі нічого не є неможливим. <b>Бо ж Дух Святий сповнює людину силою і міццю до великих речей, які, на перший погляд, здавалися б неможливими. </b>
<p>* * *
<p><b>Лк. 24, 12-35. «Чи не палало наше серце в нас у грудях, коли Він промовляв до нас..?»</b>
<p>Бачимо, що подія воскресення так вплинула на всіх, що вони були приголомшені й повністю перейнялися тим, що сталося. Двоє учнів, які йшли до Емаусу, саме так емоційно це обговорювали. Що ж відбулося? Їхні емоції настільки «затуляли» їм очі, що вони не зуміли впізнати Христа, який прийшов до них.
<p>Як це подібно на кожного з нас! Коли стається якась подія в нашому житті, якась ситуація в Церкві, в суспільстві, тоді ми починаємо говорити: «Чи ти бачив, як то було, як це сталося, як він сказав, як він повівся?» Як емоційно ми це переживаємо! Саме тому ми не готові побачити Господа, який стоїть за тим. Дуже важливо придивитися й запитати себе: «Що цією подією, цією ситуацією Бог хотів сказати мені, Церкві?» <b>Адже Бог промовляє до нас кожною ситуацією і кожною подією в нашому житті. Спробуймо вгамовувати наші емоції і вслухатися, що Бог говорить нам через це. </b>
<p>* * *
<p><b>Преосв. Венедикт, єпископ Львівський</b>