<p>Травень 16 (3) Понеділок</p>
<p>Тиждень 3-ій після Пасхи.</p>
<p><b>† Переставлення прп. Теодосія, ігумена монастиря Печерського.</b> </p>
<p>Свв. мчч. Тимотея й Маври.</p>
<p>* * *

<p><i>По</i> Благословенне царство:</p>

<p><i>Люди:</i> <b>Амінь</b>.</p>

<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>

<p><i>Перший антифон воскресний</i></p>

<p>Воскликніте Господові, вся земля*, співайте ж імені його, віддайте славу хвалі його.</p>

<p>Молитвами Богородиці, Спасе, спаси нас.</p>

<p>Скажіте Богові: Як страшні діла твої*, у множестві сили Твоєї леститимуть Тобі вороги твої.</p>

<p>Молитвами Богородиці:</p>

<p>Вся земля нехай поклониться Тобі, і співає Тобі,* нехай же співає імені твоєму всевишній.</p>

<p><i> (Якщо скорочується Літургію, перейди до</i> Єдинородний Сину<i>).</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Молитвами Богородиці:</p>

<p><i>Другий антифон воскресний</i></p>

<p>Боже, ущедри нас і благослови нас, просвіти лице Твоє на нас і помилуй нас.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Щоб пізнали ми на землі путь твою, у всіх народах спасення Твоє.</p>

<p>Спаси нас, Сину Божий:</p>

<p>Нехай ісповідують Тебе люди, Боже, нехай ісповідують Тебе люди всі.</p>

<p>Спаси нас, Сину Божий:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><i>Третій антифон воскресний</i></p>

<p>Прийдіте, возрадуємося Господеві,* воскликніть Богу, Спасителеві нашому.</p>

<p>Спаси нас, Сину Божий, що воскрес із мертвих, співаємо Тобі: Алилуя.</p>

<p>Ідім перед лицем його з ісповіданням* і псалмами воскликнім йому.</p>

<p>Спаси нас, Сину Божий:</p>

<p>Бо Бог – великий Господь* і цар великий по всій землі*</p>

<p>Спаси нас, Сину Божий:</p>

<p><i>Тропар, глас 2:</i> Коли зійшов Ти до смерти, Життя безсмертне, * тоді ад умертвив Ти блистінням божества. * Коли ж і умерлих із глибин підземних воскресив Ти, * всі сили небесні взивали: * Життєдавче, Христе Боже наш, слава Тобі.</p>

<p><i>Тропар, глас 2:</i> Благообразний Йосиф, з древа знявши пречистеє тіло Твоє, * плащаницею чистою обвив, * і ароматами в гробі новім, покривши, положив; * та по трьох днях воскрес єси, Господи, * даруючи світові велику милість.</p>

<p><i>Тропар, глас 8:</i> Піднісся Ти до чеснот, змолоду полюбивши монаше життя,* бажане сміливо осягнув, вселився Ти в печеру* і, прикрасивши життя Твоє постом і світлістю,* в молитвах, як безплотний, пробував Ти,* в руській землі, як світле світило, засіяв Ти, отче Теодосію.* Моли Христа Бога, щоб спаслися душі наші.</p>

<p><i>Кондак, глас 2:</i> Радуватися мироносицям повелів Ти, * плач праматері Єви втихомирив Ти воскресенням Твоїм, Христе Боже, * апостолам же Твоїм проповідувати повелів Ти: * Спас воскрес із гробу.</p>

<p>Слава: <i>Кондак, глас 3:</i> Звізду руську – блаженного Теодосія днесь вшануймо,* що від сходу возсіяла і на захід прийшла,* бо всю цю країну чудесами й чеснотами,* а всіх нас діянням і благодаттю монашого уставу збагатила.</p>

<p>I нині: <i>Кондак Пасхи, глас 8:</i> Хоч і у гріб зійшов Ти, Безсмертний, * та адову зруйнував Ти силу, * і воскрес єси як переможець, Христе Боже, * жінкам-мироносицям звістивши: Радуйтеся, * і Твоїм апостолам * мир даруєш, * падшим подаєш воскресення.</p>

<p><i>Прокімен, глас 6:</i> Спаси, Господи, людей Твоїх і благослови насліддя Твоє <i>(Пс. 27,9).</i></p>

<p><i>Стих:</i> До Тебе, Господи, взиватиму, Боже мій, щоб не відвертався Ти мовчки від мене <i>(Пс. 27,1).</i></p>

<p><i>Прокімен, глас 7:</i> Чесна перед Господом смерть преподобних Його <i>(Пс. 115,6).</i></p>

<p><i>Апостол: </i></p>
<p><i> Ряд.: </i>
<p><b>Діяння Апостолів 6:8-7:5;47-60</b><p>
<i> 8</i> Стефан же, повний благодаті й сили, творив чуда й великі знаки в народі.
<i> 9</i> І встали деякі з синагоги, так званої лібертинів, киренеїв, олександрійців, а й з Кілікії та з Азії і сперечалися із Стефаном,
<i> 10</i> але не могли встоятися супроти мудрости й духа, що ним говорив.
<i> 11</i> Тоді вони підмовили людей, щоб сказали: «Ми чули, як він говорив образливі слова проти Мойсея та проти Бога.»
<i> 12</i> І підбурили народ, старших та книжників і, наскочивши, схопили і привели його в синедріон.
<i> 13</i> Там вони поставили свідків, які говорили: «Цей чоловік не перестає говорити проти цього святого місця та Закону.
<i> 14</i> Ми чули, як він говорив, що Ісус, отой Назарянин, зруйнує це місце й переінакшить звичаї, які Мойсей був передав нам.»
<i> 15</i> І коли всі, що засідали в синедріоні, пильно дивилися на нього, бачили його обличчя, немов обличчя ангела.
<i> 1</i> А первосвященик спитав: «Чи воно справді так?»
<i> 2</i> Він же відповів: «Мужі брати й отці, слухайте: Бог слави з'явився батькові нашому Авраамові, як він ще був у Месопотамії, перш ніж він оселивсь у Харані,
<i> 3</i> і сказав до нього: Вийди з землі твоєї і з роду твого, і йди в землю, яку покажу тобі.
<i> 4</i> Тоді він вийшов з Халдейської землі й оселивсь у Харані; а звідси, як умер його батько, (Бог) переселив його у цю землю, в якій живете нині.
<i> 5</i> І не дав йому в ній спадщини ані на ступінь ноги, але обіцяв дати її йому в посілість, і його потомкам після нього, хоч у нього й не було дитини.
<i> 47</i> А Соломон збудував йому дім.
<i> 48</i> Та не в рукотворених проживає Всевишній як пророк говорить:
<i> 49</i> Небо - престол мій, земля ж -підніжок ніг моїх. Який дім ви мені збудуєте, каже Господь, або яке місце мого відпочинку?
<i> 50</i> Хіба то не моя рука створила те все?
<i> 51</i> Ви, твердошиї та необрізані серцем і вухом! Ви завжди противитеся Духові Святому! Які батьки ваші, такі й ви.
<i> 52</i> Кого з пророків не гонили батьки ваші? Вони вбили тих, що наперед звіщали прихід Праведного, якого ви тепер стали зрадниками й убивцями;
<i> 53</i> ви, що одержали закон через звістування ангелів, але не зберігали його.»
<i> 54</i> Почувши це, вони розлютилися своїм серцем і скреготали зубами на нього.
<i> 55</i> (Стефан же), повний Духа Святого, дивлячись у небо, побачив славу Божу й Ісуса, який стояв по правиці Бога,
<i> 56</i> і мовив: «Ось бачу відкрите небо і Сина Чоловічого, який стоїть по правиці Бога.»
<i> 57</i> Вони ж закричали голосом великим і, затуливши вуха свої, кинулись на нього разом
<i> 58</i> та вивели за місто, і почали каменувати. Свідки ж поклали свою одежу у ногах хлопця, що звався Савло.
<i> 59</i> І каменували Стефана, який взивав, мовивши: «Господи Ісусе, прийми дух мій!»
<i> 60</i> А впавши на коліна, закликав сильним голосом: «Господи, не постав їм цього за гріх!» І промовивши це, смертю заснув.
<p><i> Прп.: </i>
<p><b>Послання до Євреїв 13:7-16</b><p>
<i> 7</i> Пам'ятайте про наставників ваших, які звіщали вам слово Боже, і дивлячись уважно на кінець їхнього життя, наслідуйте їхню віру.
<i> 8</i> Ісус Христос учора й сьогодні - той самий навіки.
<i> 9</i> Не піддавайтеся різним та чужим наукам: воно бо добре укріпити серце благодаттю, не стравами, які не принесли ніякої користи тим, що віддавалися їм.
<i> 10</i> Є у нас жертовник, з якого не мають права їсти ті, що при наметі служать.
<i> 11</i> Бо котрих звірят кров архиєрей заносить у святиню за гріхи, тих м'ясо палиться за табором.
<i> 12</i> Тому й Ісус, щоб освятити народ власною своєю кров'ю, страждав поза містом.
<i> 13</i> Тож виходьмо до нього за табір, несучи наругу його,
<i> 14</i> бо ми не маємо тут постійного міста, а майбутнього шукаєм.
<i> 15</i> Через нього принесім завжди Богові жертву хвали, тобто плід уст, які визнають його ім'я.
<i> 16</i> Добродійства та взаємної допомоги не забувайте: такі бо жертви Богові приємні.

<p><i>Алилуя, глас 8:</i> Благоволив Ти, Господи, землю Твою, Ти повернув полон Яковів <i>(Пс. 84,2).</i></p>

<p><i>Стих:</i> Милість і істина зустрілися, правда і мир обцілувалися <i>(Пс. 84,11).</i></p>

<p><i>Стих:</i> Блажен муж, що боїться Господа, заповіді його дуже любі йому <i>(Пс. 111,1).</i></p>

<p><i>Стих:</i> Сильне на землі буде сім’я його <i>(Пс. 111,2).</i></p>

<p><i>Євангеліє: </i></p>
<p><i> Ряд.: </i>
<p><b>Євангелія від Йоана 4:46-54</b><p>
<i> 46</i> Він же подався знов у Кану Галилейську, де ото був перетворив воду на вино. А був один царський урядовець, син якого слабував у Капернаумі.
<i> 47</i> Зачувши, що Ісус прибув з Юдеї в Галилею, прийшов він до нього та й заходився просити, аби прибув і оздоровив його сина, той бо мав уже вмирати.
<i> 48</i> Ісус і каже до нього: «Не увіруєте, якщо не побачите чудес та див!»
<i> 49</i> А царський урядовець йому: «Господи, зійди, заки вмре моя дитина!»
<i> 50</i> Промовив Ісус до нього: «Іди, син твій живий.» Повірив чоловік слову, що вирік йому Ісус, та й пішов собі.
<i> 51</i> А коли був уже в дорозі, слуги, що йому назустріч вийшли, сказали йому, що син його живий-здоровий.
<i> 52</i> Він же спитав їх, о котрій годині йому полегшало. «Учора ввечері о сьомій годині пропасниця його полишила», - сказали вони йому.
<i> 53</i> І зрозумів батько, що о тій самій годині сталося те, коли ото Ісус йому сказав: «Син твій живий.» І увірував сам, та й увесь дім його.
<i> 54</i> Це ж друге чудо вчинив Ісус, повернувшися з Юдеї у Галилею.
<p><i> Прп.: </i>
<p><b>Євангелія від Матея 11:27-30</b><p>
<i> 27</i> Все передане Мені моїм Отцем, і ніхто не знає Сина, крім Отця, і Отця ніхто не знає, крім Сина, та кому Син схоче відкрити.
<i> 28</i> Прийдіть до мене всі втомлені й обтяжені, і я облегшу вас.
<i> 29</i> Візьміть ярмо моє на себе й навчіться від мене, бо я лагідний і сумирний серцем, тож знайдете полегшу душам вашим.
<i> 30</i> Ярмо бо моє любе й тягар мій легкий.”

<p><i>Замість </i>Достойно: Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>

<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>

<p><i>Причасний:</i> Тіло Христове прийміть, джерела безсмертного споживіть.</p>

<p><i>Другий:</i> Хваліте Господа з небес, хваліте Його в вишніх <i>(Пс. 148,1).</i> </p>

<p>В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі</i>.</p>

<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>

<p><i>Священик:</i> Спаси, Боже, людей Твоїх:</p>

<p><i>Люди:</i> Христос воскрес:</p>

<p><i>Священик:</i> Завжди, нині і повсякчас:</p>

<p><i>Люди:</i> Христос воскрес <i>(3)</i>.<i>Потім єктенія</i>.</p>

<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>

<p><i>Священик:</i> Благословення Господнє на вас:</p>

<p><i>Хор:</i> <b>Амінь</b>.</p>

<p><i>Священик:</i> Слава Тобі, Христе Боже:</p>

<p><i>Хор:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>

<p><i>Священик мовить відпуст з хрестом.</i></p>

<p><i>Тоді співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>

<p>I нам дарував життя вічне, поклоняємось Його тридневному воскресенню.</p>

<p>* * *
<p><b>Ді. 6, 8–7, 5, 47–60. «Вони ж закричали голосом великим і, затуливши вуха свої, кинулись на нього разом»</b>
<p>У цьому місці згадуємо первомученика Стефана, якого схопили за те, що він проповідував слово Боже. Бачимо, що його проповідь була натхненна Святим Духом – він споглядає Господа і свідчить про це людям, але ті не хочуть чути: «затуливши вуха, кинулись на нього». Звучить страшно!
<p>Однак і в нашому житті часто буває щось подібне. Коли обставини промовляють про щось, вказують на те, що нам треба слухати і прийняти, коли хтось говорить щось важливе для нас. Однак дуже часто ми «затуляємо» свої вуха, не хочемо слухати, не хочемо змінюватись, не хочемо каятись. <b>Намагаймося щораз більше зауважувати Божу присутність в нашому житті і «чути» Господа, який повсякчас промовляє через людей, через обставини, через кожну подію, і наближатися до Нього! </b>
<p>* * *
<p><b>Йо. 4, 46-54. «І увірував сам, та й увесь дім його».</b>
<p>Євангеліє розповідає, як до Ісуса Христа приходить царський урядовець просити про зцілення свого сина. Його син був не просто хворий, а вже мав вмирати. І бачимо, що Господь відсилає урядовця додому, стверджуючи, що його син живий-здоровий. Цей чоловік, повернувшись до свого дому, справді бачить зцілення сина. Бачимо, що його довіра до Ісуса, як і кожного, хто покладає на Нього надії, цілком виправдалася.
<p>Кожен із нас отримує якісь Божі знаки в житті, очевидну Божу допомогу. Бог постійно діє в нашому житті. І дуже важливо для нас, коли бачимо цю Божу дію, зростати в нашій вірі. Бо, як каже Євангеліє, «вони увірували в Нього». Бог посилає нам ті чи інші знаки для того, щоб ми зростали у вірі. Однак часто, після того як Бог вислухає наші молитви, ми швидко забуваємо про Нього.
<p><b>Бог дає нам знаки, зцілення, мудрість у складних ситуаціях, вирішення наших проблем, щоб ми зростали у вірі в Нього. </b>
<p>* * *
<p><b>Преосв. Венедикт, єпископ Львівський</b>