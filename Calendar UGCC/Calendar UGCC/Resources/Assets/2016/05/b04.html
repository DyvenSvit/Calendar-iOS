<p>Травень 4 (21) Середа</p>
<p>Світла середа </p>
<p>Св. свщмч. Януарія і тих, що з ним.</p>
<p>Св. мч. Теодора, що в Персії.</p>
<p>* * *

<p><i>По</i> Благословенне царство:</p>

<p><i>Люди:</i> <b>Амінь</b>.</p>

<p><i>Священик:</i> Христос воскрес із мертвих, смертю смерть подолав, і тим, що в гробах, життя дарував. <i>Тричі, на переміну з людьми.</i></p>

<p><b><i>Антифон 1</i></b></p>

<p><i>Стих 1:</i> Воскликніте Господеві, вся земля, * співайте ж імені Його, віддайте славу хвалі Його <i>(Пс. 65,2).</i></p>

<p><i>Приспів:</i> Молитвами Богородиці, * Спасе, спаси нас.</p>

<p><i>Стих 2:</i> Скажіте Богові: Як страшні діла Твої, * у множестві сили Твоєї леститимуть Тобі вороги Твої <i>(Пс. 65,3).</i></p>

<p>Молитвами Богородиці:</p>

<p><i>Стих 3:</i> Вся земля нехай поклониться Тобі і співає Тобі, * нехай же співає імені Твоєму, Всевишній <i>(Пс. 65,4).</i></p>

<p>Молитвами Богородиці: </p>

<p>Слава Отцю, і Сину, і Святому Духові, * і нині, і повсякчас, і на віки віків. <b>Амінь</b>. Молитвами Богородиці:</p>

<p><b><i>Антифон 2</i></b></p>

<p><i>Стих 1:</i> Боже, ущедри нас і благослови нас, * просвіти лице Твоє на нас і помилуй нас <i>(Пс. 66,2).</i></p>

<p><i>Приспів:</i> Спаси нас, Сину Божий, * що воскрес із мертвих, співаємо Тобі: Алилуя.</p>

<p><i>Стих 2:</i> Щоб пізнали ми на землі путь Твою, * у всіх народах спасення Твоє <i>(Пс. 66,3).</i></p>

<p>Спаси нас, Сину Божий:</p>

<p><i>Стих 3:</i> Нехай ісповідують Тебе люди, Боже, * нехай ісповідують Тебе люди всі <i>(Пс. 66,4).</i></p>

<p>Спаси нас, Сину Божий:</p>

<p><i>«Єдинородний Сину»</i></p>

<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>

<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>

<p><b><i>Антифон 3</i></b></p>

<p><i>Стих 1:</i> Нехай воскресне Бог і розбіжаться вороги Його, * і нехай тікають від лиця Його ті, що ненавидять Його <i>(Пс. 67,2).</i></p>

<p><i>Тропар:</i> Христос воскрес із мертвих, смертю смерть подолав, * і тим, що в гробах, життя дарував.</p>

<p><i>Стих 2:</i> Як іщезає дим, нехай іщезнуть, * як тане віск від лиця вогню <i>(Пс. 67,3).</i></p>

<p><i>Тропар:</i> Христос воскрес:</p>

<p><i>Стих 3:</i> Так нехай погибнуть грішники від лиця Божого, * а праведники нехай возвеселяться <i>(Пс. 67,3-4).</i></p>

<p><i>Тропар:</i> Христос воскрес:</p>

<p><i>Вхідне:</i> В церквах благословіть Бога, Господа, * ви – з джерел ізраїлевих <i>(Пс.</i> 67,27<i>)</i>.</p>

<p><i>Тропар:</i> Христос воскрес:</p>

<p>Слава, і нині: <i>Кондак, глас 8:</i> Хоч і у гріб зійшов Ти, Безсмертний, * та адову зруйнував Ти силу, * і воскрес єси як переможець, Христе Боже, * жінкам-мироносицям звістивши: Радуйтеся, * і Твоїм апостолам * мир даруєш, * падшим подаєш воскресення.</p>

<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>

<p><i>Прокімен, глас 4:</i> Пом’яну ім’я Твоє у всякім роді і роді <i>(Пс. 44,18).</i></p>

<p><i>Стих:</i> Слухай, дочко, і споглянь, і прихили вухо Твоє <i>(Пс. 44,11).</i></p>

<p><i>Апостол: </i></p>
<p><b>Діяння Апостолів 2:22-36</b><p>
<i> 22</i> Мужі ізраїльські! Послухайте оці слова: Ісуса Назарянина, якого Бог засвідчив серед вас силою, чудами і знаками, що їх Бог зробив між вами через нього, як ви самі знаєте, -
<i> 23</i> отого (Ісуса), згідно з визначеною постановою і передбаченням Божим, ви видали і вбили руками беззаконних, прибивши до хреста;
<i> 24</i> його Бог воскресив, порвавши пута смерти, бо неможливо було, щоб вона держала його в своїй владі.
<i> 25</i> Бо Давид про нього казав: Я бачив Господа передо мною завжди, бо він у мене по правиці, щоб я не захитався.
<i> 26</i> Ось чому звеселилось моє серце і зрадів мій язик. До того й тіло моє відпочине в надії.
<i> 27</i> Бо ти не зоставиш душі моєї в аді і не даси твоєму святому бачити зітління.
<i> 28</i> Ти дав мені дороги життя знати; сповниш мене радощами перед твоїм видом.
<i> 29</i> Мужі брати! Дозвольте мені сміло вам сказати про патріярха Давида, що помер і був похований, і гріб його у нас по цей день.
<i> 30</i> Але, бувши пророком і знавши, що Бог клятвою йому поклявся посадити на його престолі потомка з його лона,
<i> 31</i> він предвидів і говорив про Христове воскресіння, що ані його душа не була зоставлена в аді, ані його тіло не бачило зітління.
<i> 32</i> Оцього Ісуса Бог воскресив, - ми всі цьому свідки.
<i> 33</i> Він, отже, вознесений Божою правицею, одержав від Отця обіцяного Святого Духа й вилив його: ось воно те, що ви бачите й чуєте.
<i> 34</i> Давид бо не зійшов на небо, сам же він каже: Господь мовив Владиці моєму: Сядь праворуч мене,
<i> 35</i> поки не покладу ворогів твоїх підніжком ніг твоїх.
<i> 36</i> Нехай, отже, ввесь дім Ізраїля напевно знає, що Бог зробив Господом і Христом оцього Ісуса, якого ви розіп'яли.»

<p><i>Алилуя, глас 2:</i> Величає душа моя Господа і возрадувався дух мій у Бозі, Спасі моїм <i>(Лк. 1,46-47).</i></p>

<p><i>Стих:</i> Бо зглянувся на смирення раби Своєї, ось бо віднині ублажать Мене всі роди <i>(Лк. 1,48).</i></p>

<p><i>Євангеліє: </i></p>
<p><b>Євангелія від Йоана 1:35-51</b><p>
<i> 35</i> Другого дня знову стояв Йоан там, ще й двоє з його учнів.
<i> 36</i> Угледівши ж Ісуса, який надходив, - мовив: «Ось Агнець Божий.»
<i> 37</i> Почули двоє учнів, як він оте сказав, та й пішли за Ісусом.
<i> 38</i> Обернувшися ж Ісус і побачивши, що вони йдуть, мовив до них: «Чого шукаєте?» Ті ж йому: «Равві, - що в перекладі означає: Учителю, - де перебуваєш?»
<i> 39</i> Відрік він їм: «Ходіть та подивіться.» Пішли, отже, і побачили, де перебуває, і того дня залишилися в нього. Було ж близько десятої години.
<i> 40</i> Андрій, брат Симона Петра, був одним із тих двох, що, почувши Йоана, пішли за ним.
<i> 41</i> Зустрів він спершу брата свого Симона й мовив до нього: «Ми знайшли Месію, - що у перекладі означає: Христос.»
<i> 42</i> І привів його до Ісуса. Ісус же, глянувши на нього, сказав: «Ти -Симон, син Йони, ти зватимешся Кифа», - що у перекладі означає: Петро (Скеля).
<i> 43</i> Другого дня вирішив піти в Галилею; і знайшовши Филипа, мовив до нього: «Іди за мною.»
<i> 44</i> А був Филип з Витсаїди, з міста Андрієвого та Петрового.
<i> 45</i> Зустрів Филип Натанаїла і сказав до нього: «Ми знайшли того, про кого Мойсей у законі писав і пророки, - Ісуса Йосифового сина, з Назарету.»
<i> 46</i> Натанаїл же йому на те: «А що доброго може бути з Назарету?» Мовив до нього Филип: «Прийди та подивися.»
<i> 47</i> Побачивши Ісус, що Натанаїл надходив до нього, сказав про нього: «Ось справжній ізраїльтянин, що нема в ньому лукавства.»
<i> 48</i> Натанаїл же йому: «Звідкіль знаєш мене?» Сказав Ісус, промовивши до нього: «Перше, ніж Филип закликав тебе, бачив я тебе, як був єси під смоковницею.»
<i> 49</i> Відповів же йому Натанаїл: «Учителю, ти - Син Божий, ти - цар Ізраїлів.»
<i> 50</i> Ісус відказав, мовивши до нього: «Тому, що я повідав тобі: Бачив я тебе під смоковницею, - то й віриш! Бачитимеш більше, ніж те.»
<i> 51</i> І сказав до нього: «Істинно, істинно кажу вам: Побачите небеса відкриті, й ангелів Божих, як висходять та сходять на Сина Чоловічого.»

<p><i>Замість</i> Достойно, <i>приспів:</i> Ангел сповіщав Благодатній: Чистая Діво, радуйся. I знову кажу: Радуйся. Твій Син воскрес тридневний із гробу, і мертвих воздвигнув Він. Люди, веселіться.</p>

<p><i>І ірмос, глас 1:</i> Світися, світися, новий Єрусалиме, слава бо Господня на Тобі возсіяла. Радій нині й веселися, Сіоне. А Ти, Чистая, красуйся, Богородице, востанням рождення Твого.</p>

<p><i>Причасний:</i> Тіло Христове прийміть, джерела безсмертного споживіть. Алилуя, <i>тричі</i>.</p>

<p><i>Коли ж священик мовить:</i> Зі страхом Божим і вірою приступіть, <i>ми, замість</i> Благословен, хто йде в ім’я Господнє, <i>співаємо:</i> Христос воскрес, <i>один раз, цілий тропар</i>.</p>

<p><i>Священик:</i> Спаси, Боже, людей Твоїх:</p>

<p><i>Люди:</i> Христос воскрес:</p>

<p><i>Священик:</i> Завжди, нині і повсякчас:</p>

<p><i>Люди:</i> Христос воскрес <i>(3)</i>.<i>Потім єктенія</i>.</p>

<p><i>А замість</i> Будь ім’я Господнє, <i>співаємо:</i> Христос воскрес <i>(3)</i>.</p>

<p><i>Священик:</i> Благословення Господнє на вас:</p>

<p><i>Хор:</i> <b>Амінь</b>.</p>

<p><i>Священик:</i> Слава Тобі, Христе Боже:</p>

<p><i>Хор:</i> Христос воскрес із мертвих, смертю смерть подолав, і тим, що в гробах, життя дарував. Господи, помилуй <i>(3)</i>. Благослови.</p>

<p><i>Священик мовить відпуст з хрестом.</i></p>

<p><i>Тоді співаємо кінцеве:</i> Христос воскрес: <i>тричі, цілий тропар. А потім закінчуємо:</i></p>

<p>I нам дарував життя вічне, поклоняємось Його тридневному воскресенню.</p>

<p>* * *
<p><b>Ді. 2, 22–36. «Оцього Ісуса Бог воскресив, – ми всі цьому свідки»</b>
<p>Апостоли, які отримали цей свій безпосередній досвід Бога, цю Добру вістку - Євангеліє, понесли її Вселеною. Куди б вони не приходили, вони навертали людей до Бога. Навертали, бо несли в собі цю певність і переконаність, бо були свідками чогось. І в нашому житті ми бачимо, що велике враження на нас справляє той, хто дає свідчення, свідчить про щось, що сталось у його житті. Ми одразу вловлюємо, коли хтось говорить з досвіду, свідчить те, що пережив. 
<p>Наше завдання дуже просте, подібно до того завдання, що було в апостолів – досвідчити Бога, пізнати Бога, а потім цей досвід передавати іншим. Тому маємо самі пізнавати Господа щораз більше і глибше. <b>Лише досвідчивши Господа, стаємо здатні це передавати іншим людям. </b>
<p>* * *
<p><b>Йо. 1, 35-51. «Ходіть та подивіться!» і «Прийди та подивися!»</b>
<p>Два рази в цьому євангельському читанні Христос звертається подібно: «Прийди!» Це запрошення стосується кожного з нас, хто у своєму житті намагається боротися зі своїми недоліками, вадами, проблемами, пристрастями, прагне пізнати себе. У якийсь момент нам, може, видається, що ми побороли наші пристрасті, пізнали себе, та знову, немов хвиля, накочується щось нове. Нагору виходять інші проблеми. 
<p>Ми ніколи не зможемо самі себе повністю пізнати й не можемо бути певні за себе. Це спонукання Христа: «Ходіть та подивіться!» – означає запрошення прийти такими, як ми є, до Господа. Бо як Христос проходив через замкнені двері, так Він може пройти через замкнені двері нашої душі, через усі наші проблеми, кризи, труднощі, зранення… Прийти – й оздоровити нас! <b>Тому маймо відвагу завжди приходити до Господа й будьмо певні: саме зустріч з Ним змінює кожного з нас! </b>
<p>* * *
<p><b>Преосв. Венедикт, єпископ Львівський</b>