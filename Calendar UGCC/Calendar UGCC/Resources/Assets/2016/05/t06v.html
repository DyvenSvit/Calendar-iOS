<p>П’ятниця</p>

<p>6 (23) Світла п’ятниця </p>

<p><b>† Св. влкмч., побідоносця і чудотворця Юрія.</b></p>

<h2 align="center" ><b>ВЕЧІРНЯ</b></h2>

<p><i>Святі та Дияконські двері залишаються відчиненими через цілу світлу седмицю.</i></p>

<p><i>Священик</i> <i>убирається в усі ризи в неділю, понеділок і у вівторок (в інші дні можна брати тільки епітрахиль і фелон), кадить згідно з уставом, і виголошує</i>: Благословенний Бог наш завжди, нині і повсякчас і на віки віків.</p>

<p><i>Вірні:</i> Амінь.</p>

<p><i>і співають</i> Христос воскрес <i>із стихами, як на Пасхальній Утрені</i>:</p>

<p>Христос воскрес із мертвих,* смертю смерть подолав* і тим, що в гробах, життя дарував.</p>

<p><i>Наперемінку зі священиками цей тропар співається тричі, а потім служителі читають оці стихи</i>:</p>

<p><i>Стих: Хай воскресне Бог, і розбіжаться вороги його,* і хай тікають від лиця його ті, що ненавидять його.</i></p>

<p><i>Вірні:</i> Христос воскрес із мертвих,* смертю смерть подолав* і тим, що в гробах, життя дарував.</p>

<p><i>Стих: Як щезає дим, хай вони щезнуть,* як від вогню топиться віск.</i></p>

<p><i>Вірні:</i> Христос воскрес із мертвих,* смертю смерть подолав* і тим, що в гробах, життя дарував.</p>

<p><i>Стих: Так нехай погибнуть грішники від лиця Божого,* а праведники хай звеселяться.</i></p>

<p><i>Вірні:</i> Христос воскрес із мертвих,* смертю смерть подолав* і тим, що в гробах, життя дарував.</p>

<p><i>Стих: Це день, що його створив Господь,* тож радіймо і веселімся в нім.</i></p>

<p><i>Вірні:</i> Христос воскрес із мертвих,* смертю смерть подолав* і тим, що в гробах, життя дарував.</p>

<p><b>Слава і нині</b>:</p>

<p><i>Вірні:</i> Христос воскрес із мертвих,* смертю смерть подолав* і тим, що в гробах, життя дарував.</p>

<p><i>Священик</i> <i>знову співає</i>: Христос воскрес із мертвих,* смертю смерть подолав:</p>

<p><i>А хор закінчує</i>: І тим, що в гробах, життя дарував.</p>

<p><i>Тоді продовжується Вечірня: </i></p>

<h3 align="center" ><b>Єктенія</b></h3>

<p>В мирі Господеві помолімся.</p>

<p><i>Вірні:</i> Господи, помилуй <i>(за кожним разом)</i>.</p>

<p>За мир з висот і спасіння душ наших, Господеві помолімся.</p>

<p>За мир всього світу, добрий стан святих Божих Церков і з'єднання всіх, Господеві помолімся.</p>

<p>За святий храм цей і тих, що з вірою, побожністю і страхом Божим входять до нього, Господеві помолімся.</p>

<p>За святішого вселенського Архиєрея нашого <i>(ім'я)</i>, Папу Римського, Господеві помолімся.</p>

<p>За блаженнішого верховного Архиєпископа нашого Кир <i>(ім'я)</i>, і за преосвященнішого Митрополита нашого Кир <i>(ім'я)</i>, і за боголюбивого Єпископа нашого Кир <i>(ім'я)</i>, чесне пресвітерство, у Христі дияконство, за ввесь причет і людей, Господеві помолімся.</p>

<p>За Богом бережений народ наш, за правління і все військо, Господеві помолімся.</p>

<p>За місто це (<i>або</i> за село це, <i>або</i> за святу обитель цю), і за кожне місто, країну і за тих, що вірою живуть у них, Господеві помолімся.</p>

<p>За добре поліття, за врожай плодів земних і часи мирні, Господеві помолімся.</p>

<p>За тих, що плавають, подорожують, за недужих, страждаючих, полонених і за спасіння їх, Господеві помолімся.</p>

<p>Щоб визволитися нам від усякої скорби, гніву і нужди, Господеві помолімся.</p>

<p>Заступи, спаси, помилуй і охорони нас, Боже, твоєю благодаттю.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик:</i> Бо тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Після єктенії священик вертається до святилища і стає перед престолом, а диякон – праворуч нього.</i></p>

<h3 align="center" ><b>Псалом 140</b></h3>

<p><i>Хор співає два перші стихи 140-го псалма, голос 6.</i></p>

<p><b>Господи, взиваю я до тебе, вислухай мене.* Вислухай мене, Господи.* Господи, взиваю я до тебе, вислухай мене.* Почуй голос моління мого,* коли взиваю до тебе.* Вислухай мене, Господи.</b></p>

<p><b>Нехай піднесеться молитва моя,* мов кадило перед тобою;* підношення рук моїх,* як жертва вечірня.* Вислухай мене, Господи.</b></p>

<p>Постав, Господи, моїм устам сторожу;* до дверей губ моїх − варту!</p>

<p>Не дай схилитися серцеві моєму* до чогось злого.</p>

<p>Ані чинити лихі вчинки з людьми, що творять беззаконня,* – ні ласощів їхніх я не хочу їсти.</p>

<p>Нехай праведник по-доброму б'є мене й виправляє,* а олія грішного нехай не намастить голови моєї.</p>

<p>Я все-таки молитимусь,* незважаючи на їхні злі вчинки.</p>

<p>Якщо суддів їхніх скинуть в ущелини скелі,* то почують, що слова мої любі.</p>

<p>Немовби хтось розбив і розрив землю,* розкидано їхні кості перед адом.</p>

<p>Бо до тебе, Господи, мій Боже, мої очі;* до тебе прибігаю, не губи душі моєї.</p>

<p>Збережи мене від петлі, що її наставили на мене,* і від сильця тих, що творять беззаконня.</p>

<p>Нехай грішники впадуть у власні сіті всі разом,* а я пройду безпечно.</p>

<p><b>Псалом 141</b></p>

<p>Я голосом моїм до Господа взиваю,* я голосом моїм до Господа молюся.</p>

<p>Скаргу мою перед ним виливаю,* мою скруту йому я виявляю.</p>

<p>Коли тривожиться в мені дух мій, ти знаєш мою стежку.* На дорозі, де я ступаю, тайно розставили сильце на мене.</p>

<p>Поглянь праворуч і подивися:* нема нікого, хто дбав би за мене.</p>

<p>Нема куди мені втікати,* нема нікого, хто піклувався би мною.</p>

<p>До тебе, Господи, взиваю й кажу:* Ти моє прибіжище, в землі живих ти − моя доля!</p>

<p>Зверни увагу на моє благання,* бо я вельми нещасний.</p>

<p>Спаси мене від гонителів моїх,* бо вони сильніші від мене.</p>

<h3 align="center" ><b>Стихири</b></h3>

<p><i>Стих: Виведи з в'язниці мою душу,* щоб дякувати імені твоєму.</i></p>

<p><i>(г. 6):</i> Перемогу маючи над адом,* на хрест зійшов ти, Христе,* щоб воскресити з собою тих, що в темряві смерти перебували.* Вільний від смерти, всесильний Спасе,* що життя виливаєш із свого світла, помилуй нас!</p>

<p><i>Стих: Мене обступлять праведники,* бо ти добро мені вчиниш.</i></p>

<p>Нині Христос смерть переміг* і, як прорік, воскрес і радість світові дарував,* щоб усі ми, кличучи, таку пісню співали:* Джерело життя, неприступне світло,* всесильний Спасе, помилуй нас!</p>

<p><b>Псалом 129</b></p>

<p><i>Стих: З глибин взиваю до тебе, Господи,* Господи, почуй мій голос.</i></p>

<p>Від тебе, Господи, присутнього в усьому творінні,* куди нам грішним утікати?* На небесах бо сам живеш, в аді ж переміг смерть.* У морські глибини? Та й там твоя рука, Владико!* Тож до тебе прибігаємо і, припадаючи, молимось:* Воскреслий із мертвих, помилуй нас!</p>

<p><i>Стих: Нехай будуть твої вуха уважні,* до голосу благання мого.</i></p>

<p>Хрестом твоїм, Христе, хвалимось* і воскресіння твоє оспівуємо і славимо,* бо ти – Бог наш, крім тебе ж іншого не знаємо.</p>

<p><i>Стих: Коли ти, Господи, зважатимеш на беззаконня,* то хто встоїться, Господи. Та в тебе</i> <i>є прощення.</i></p>

<p><i>(г. 4, самоподібний):</i> Як хороброго серед мучеників,* зібравшись нині,* вихваляємо тебе,* страстотерпче Юрію!* Бо звершивши подвиг,* ти зберіг віру і прийняв від Бога вінець перемоги.* Тож моли його,* щоб спастися від усякої біди нам,* що з вірою святкуємо твою преславну пам'ять.</p>

<p><i>Стих: Задля імени твого надіюсь на тебе, Господи,* надіється душа моя на слово твоє; надіється душа моя на Господа.</i></p>

<p>Як хороброго серед мучеників,* зібравшись нині,* вихваляємо тебе,* страстотерпче Юрію!* Бо звершивши подвиг,* ти зберіг віру і прийняв від Бога вінець перемоги.* Тож моли його,* щоб спастися від усякої біди нам,* що з вірою святкуємо твою преславну пам'ять.</p>

<p><i>Стих: Від ранньої сторожі до ночі* від ранньої сторожі нехай уповає Ізраїль на Господа.</i></p>

<p>Покладаючись на своє невідкличне рішення,* ти, славний Юрію,* як лев добровільно відважився піти на боротьбу;* нехтуючи тілом,* що мало зотліти,* ти мудро дбав про безсмертну душу.* Випробуваний серед різнорідних мук,* ти став як золото,* сім раз очищене.</p>

<p><i>Стих: Бо в Господа милість і відкуплення велике в нього;* він визволить Ізраїля від усього беззаконня його.</i></p>

<p>Покладаючись на своє невідкличне рішення,* ти, славний Юрію,* як лев добровільно відважився піти на боротьбу;* нехтуючи тілом,* що мало зотліти,* ти мудро дбав про безсмертну душу.* Випробуваний серед різнорідних мук,* ти став як золото,* сім раз очищене.</p>

<p><b>Псалом 116</b></p>

<p><i>Стих: Хваліте Господа всі народи!* Прославляйте його всі люди!</i></p>

<p>Із Спасом співстраждав ти,* славний великомученику Юрію,* до його смерти,* радо уподібнившись своєю смертю.* Тому з Ісусом ти світло царюєш,* одягнений у блискучу порфіру своєї крови.* Скіпетром твоїх страждань* і осяйним вінцем перемоги* ти прикрасився на безконечні віки.</p>

<p><i>Стих: Велике бо до нас його милосердя, і вірність Господа повіки.</i></p>

<p>Із Спасом співстраждав ти,* славний великомученику Юрію,* до його смерти,* радо уподібнившись своєю смертю.* Тому з Ісусом ти світло царюєш,* одягнений у блискучу порфіру своєї крови.* Скіпетром твоїх страждань* і осяйним вінцем перемоги* ти прикрасився на безконечні віки.</p>

<p><b>Слава</b> <i>(г. 6):</i> Достойно імені твого прожив ти, воїне Юрію.* Взявши на плечі хрест Христовий,* ти дбайливо трудився коло землі,* покритої льодом диявольської омани,* і, викорінявши терня – ідольське служіння,* насадив лозу правовір'я.* Тим-то даєш оздоровлення вірним по всьому світі* і показуєш себе праведним слугою Тройці.* Молися, благаємо, за мир світу і спасіння душ наших.</p>

<p><b>І нині</b> <i>(догмат, г. 6):</i> Хто ж тебе не прославлятиме, Пресвята Діво?* Або хто не оспівуватиме твого пречистого різдва?* Син бо єдинородний, що предвічно засяяв від Отця,* той вийшов з тебе, Чиста, воплотившись несказанно.* Бувши з природи Богом, став задля нас правдивим чоловіком;* неподільний на дві особи,* але пізнавальний у двох незлитих природах.* Його моли, чиста Всеблаженна,* щоб помилував душі наші.</p>

<h3 align="center" ><b><i>Вхід</i></b></h3>

<p><i>У суботу ввечері та в ті дні, коли є читання, або великий прокімен, відбувається вхід; на </i><b><i>Слава</i></b><i> відчиняються св. двері; священик у фелоні, а диякон з кадильницею, обходять св. трапезу і стають перед св. дверми. Тоді:</i></p>

<p><i>Диякон (тихо)</i>: Господеві помолімся.</p>

<p><i>Священик (тихо)</i>: Добрий Чоловіколюбче Царю, що все благословляєш! Молимось тобі наполегливо, серцем сокрушеним і духом смиренним: Благослови наші входи і виходи, Христе, істинний Боже наш. Бо прихід твій і вознесіння, і пожиття з людьми завжди благословенне: нині і повсякчас, і на віки вічні. Амінь.</p>

<p><i>Диякон:</i> Благослови, владико, святий вхід.</p>

<p><i>Священик:</i> Благословенний вхід святих твоїх, нині і повсякчас і на віки вічні (<i>і благословить у бік сходу</i>).</p>

<p><i>Диякон – якщо його нема, то священик – стає у св дверях, робить кадильницею знак хреста і виголошує:</i></p>

<p>Премудрість! Прості!</p>

<p><i>Вірні:</i> Світло тихе святої слави, безсмертного Отця небесного, святого, блаженного, Ісусе Христе! Доживши до заходу сонця, бачивши світло вечірнє, славимо Отця, і Сина, і Святого Духа – Бога.</p>

<p>Достойно є повсякчас прославляти тебе голосами побожними, Сину Божий, що життя даєш усьому світу; тому світ увесь славить тебе.</p>

<p><i>Диякон (після кадження) підходить до св. дверей і виголошує</i>: Будьмо уважні!</p>

<p><i>Священик:</i> Мир всім.</p>

<p><i>Диякон:</i> Премудрість, будьмо уважні!</p>

<p><i>Хор співає </i></p>

<h3 align="center" ><b><i>Прокімен</i></b><i>:</i></h3>

<p><i>Псалом 54 (г. 7)</i></p>

<p>Возлюблю тебе, Господи, кріпосте моя,* Господь твердиня моя.</p>

<p><i>Стих: Бог мій − помічник мій, на нього вповаю.</i></p>

<p><i>Стих: Прославляючи, призиватиму Господа і від ворогів моїх спасуся.</i></p>

<p><i>Стих: Почув він голос мій із храму святого свого.</i></p>

<h3 align="center" >Читання</h3>

<p><i>Диякон:</i> Премудрість.</p>

<p><i>Чтець:</i> З книги пророка Ісаї читання</p>

<p><i>Диякон:</i> Будьмо уважні.</p>

<p><i>Чтець: </i>Так говорить Господь: Нехай зберуться всі народи разом, нехай зійдуться усі люди! Хто з них прорік це, проголосив нам перші пророцтва? Нехай поставлять свідків від себе й докажуть, щоб, вислухавши їх, можна було сказати: Це правда! Ви мої свідки, – слово Господнє, – і мій слуга, якого я вибрав, щоб ви знали й вірили мені та зрозуміли, що це я: не було бога, який міг би бути створений передо мною, і не може бути такого, що був би створений по мені. Я, я – Господь: нема спасителя, крім мене. Я оповів, спас, оголосив, а не чужий бог між вами. Ви мої свідки, – слово Господнє; я – Бог. Я – Бог від віку: нема нікого, хто увільнив би з руки моєї. Вчиню я щось, – хто змінить? Так говорить Господь, Бог, що визволяє вас – Святий Ізраїля.<i> (Іс. 43, 9-14)</i></p>

<p><i>Диякон:</i> Премудрість.</p>

<p><i>Чтець:</i> З книги Мудрості читання</p>

<p><i>Диякон:</i> Будьмо уважні.</p>

<p><i>Чтець: </i>Душі праведних у руці Божій, і мука не спіткає їх. Очам безумних видалось, що вони вмерли, і їхнє переставлення вважано за нещастя, а відхід їх від нас – за згубу, вони однак – у мирі. Бо хоч, в очах людських, їх спіткала кара, надія їх повна безсмертям; вони, потерпівши трохи, великих добродійств зазнають, бо Бог їх досвідчив і знайшов їх достойними себе. Він випробував їх, як золото в горнилі, і прийняв їх, як жертву всепалення. В час їхніх відвідин вони засяють і, немов іскри, по стерні розбіжаться. Правитимуть народами й володітимуть племенами, а Господь царюватиме над ними повік. Ті, що звірились на нього, зрозуміють правду, і вірні в любові перебуватимуть при ньому, бо ласка й милосердя – для вибранців його.<i> (Муд. 3, 1-9)</i></p>

<p><i>Диякон:</i> Премудрість.</p>

<p><i>Чтець:</i> З книги Мудрості читання</p>

<p><i>Диякон:</i> Будьмо уважні.</p>

<p><i>Чтець: </i>Праведник, хоч і вмре передчасно, знайде спокій, бо чесна старість не – в довголітті і не міряється числом років. Розумність людям – за сивий волос править, і вік старечий – це життя неосквернене. Він сподобався Богові й він полюбив його, а що жив між грішниками, то й переніс його. Його вхоплено, щоб лукавство не змінило його глузду або щоб хитрість не обманула душі його. Бо чар зла затемнює добро, і вихор пожадання змінює ум нелукавий. За короткого часу ставши досконалим, він виповнив довголіття, душа бо його Господеві була вгодна, тим і забрав він його поспішно з-посеред лукавства. Люди ж те бачать, та не розуміють, їм і на думку не спадає те, що ласка й милосердя – для вибранців його і опіка – для святих його.<i> (Муд. 4, 7-15)</i></p>

<h3 align="center" ><b>Єктенія усильного благання</b></h3>

<p>Промовмо всі з усієї душі і з усієї мислі нашої, промовмо.</p>

<p><i>Вірні:</i> Господи, помилуй.</p>

<p>Господи, Вседержителю, Боже отців наших, молимось тобі, вислухай і помилуй.</p>

<p><i>Вірні:</i> Господи, помилуй.</p>

<p>Помилуй нас, Боже, з великої милости твоєї, молимось тобі, вислухай і помилуй.</p>

<p><i>Вірні:</i> Господи, помилуй <i>(3 р. за кожним разом).</i></p>

<p>Ще молимось за святішого вселенського Архиєрея нашого <i>(ім'я)</i>, Папу Римського, і за блаженнішого верховного Архиєпископа нашого Кир <i>(ім'я)</i>, і за преосвященнішого Митрополита нашого Кир <i>(ім'я)</i>, і за боголюбивого Єпископа нашого Кир <i>(ім'я)</i>, [і за всечесніших отців наших Протоархимандрита <i>(ім'я)</i>, Архимандрита <i>(ім'я)</i>, Протоігумена <i>(ім'я)</i> й Ігумена <i>(ім'я)</i>], за тих, що служать і послужили у святому храмі цьому [і в святій обителі цій], і за отців наших духовних, і всіх у Христі братів наших.</p>

<p>Ще молимось за Богом бережений народ наш, за правління і за все військо.</p>

<p>Ще молимось за тут присутніх людей, що очікують від тебе великої і багатої милости, за тих, що творять нам милостиню, і за всіх православних християн.</p>

<p><i>Священик:</i> Бо милостивий і чоловіколюбець Бог єси, і тобі славу возсилаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<h3 align="center" ><b>Сподоби, Господи</b></h3>

<p>Сподоби, Господи, цього вечора* без гріха зберегтися нам.</p>

<p>Благословенний ти, Господи, Боже отців наших,* і хвальне і прославлене ім'я твоє навіки. Амінь.</p>

<p>Нехай буде, Господи, милість твоя на нас,* бо ми надіємось на тебе.</p>

<p>Благословенний ти, Господи,* навчи мене установ твоїх.</p>

<p>Благословенний ти, Владико,* врозуми мене і установами твоїми.</p>

<p>Благословенний ти, Святий,* просвіти мене установами твоїми.</p>

<p>Господи, милість твоя повіки,* не покидай діло рук твоїх.</p>

<p>Тобі належить хвала,* тобі належить пісня.</p>

<p>Тобі належить слава:* Отцю, і Сину, і Святому Духові:</p>

<p>Нині і повсякчас,* і на віки вічні. Амінь.</p>

<h3 align="center" ><b>Єктенія</b></h3>

<p>Сповнім вечірню молитву нашу Господеві.</p>

<p><i>Вірні:</i> Господи, помилуй.</p>

<p>Заступи, спаси, помилуй і охорони нас, Боже, твоєю благодаттю.</p>

<p><i>Вірні:</i> Господи, помилуй.</p>

<p>Вечора всього досконалого, святого, мирного і безгрішного у Господа просім.</p>

<p><i>Вірні:</i> Подай, Господи <i>(за кожним разом)</i>.</p>

<p>Ангела миру, вірного наставника, охоронця душ і тіл наших у Господа просім.</p>

<p>Прощення і відпущення гріхів, і прогрішень наших у Господа просім.</p>

<p>Доброго і пожиточного для душ наших і миру для світу у Господа просім.</p>

<p>Осталий час життя нашого в мирі й покаянні скінчити у Господа просім.</p>

<p>Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>

<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>

<p><i>Вірні:</i> Тобі, Господи.</p>

<p><i>Священик:</i> Бо ти Бог милости, ласк і чоловіколюбности, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Священик:</i> Мир всім.</p>

<p><i>Вірні:</i> І духові твоєму.</p>

<p><i>Диякон:</i> Голови ваші перед Господом схиліть.</p>

<p><i>Вірні:</i> Тобі, Господи.</p>

<p><i>Священик читає тихо</i>: Господи, Боже наш, що прихилив небо і зійшов на спасіння людського роду! Зглянься на слуг твоїх і на спадкоємство твоє, бо перед тобою, страшним і чоловіколюбним Суддею, слуги твої схилили свої голови і зігнули свої шиї, не від людей очікуючи допомоги, але на твою надіючись милість і твого очікуючи спасіння; тож оберігай їх повсякчасно, і в цей вечір, і в прийдешню ніч збережи від усякого ворога, і від будь-якого зазіхання диявольського, і від думок марних, і спогадів лукавих.</p>

<p><i>Священик:</i> Нехай буде влада царства твого благословенна і дуже прославлена: Отця, і Сина, і Святого Духа, нині і повсякчас, і на віки вічні.</p>

<p><i>Вірні:</i> Амінь.</p>

<h3 align="center" >Стихири на Литії</h3>

<p><i>(г. 1):</i> Із простотою серця сприйняв ти неосяжного Бога,* святий мученику <i>Юрію</i>.* В нього ти несхитно увірував, зберігши його спасительні веління;* терпеливо постраждавши за нього,* ти сподобився небесного царства.</p>

<p>Твоєю дорогоцінною кров'ю ти освятив землю* і змив осквернену кров,* яка приносилася беззаконно в жертву ідолам.* Вінець нетлінний на свою голову прийняв ти, преславний Мученику,* тож молися, щоб Господь подав душам нашим* мир і велику милість.</p>

<p>Коли твоє тіло розривали і залізом ранили,* і камінням тебе обкидали,* на останку й мечем смерть тобі заподіяли,* ти залишився непохитним,* бо душею своєю несхитно стояв на духовному Камені.* Тому й приєднався ти до ангелів* та й світла невечірнього сподобився.</p>

<p><b>Слава</b> <i>(г. 5):</i> Світліше від зірниці засяяла нині* світла пам'ять Христового страстотерпця,* що невидимо просвічує серця вірних* і розвіває хмари душевні діянням і благодаттю Святого Духа.* Тому закличмо до нього, шанувальники мучеників:* Радуйся, Мученику! Ти появився вірним божественною благодаттю* і щедро даєш багато чудес тим, що до тебе приходять, блаженний <i>Юрію</i>.* Не переставай безупинно молити Христа,* щоб осягнули вічні блага ті, що вірою вшановують твою пам'ять.</p>

<p><b>І нині</b>: Ти є храм і брама,* палата і царський престол, Діво Пречиста.* Тобою бо явився мій Спаситель, Христос Господь,* тим, що в темряві спали, будучи сонцем правди,* бажаючи просвітити створених на свій образ, своєю рукою.* Тому, Всеславна, що здобула собі материнське до нього довір'я,* безнастанно молись, щоб спастися душам нашим.</p>

<h3 align="center" >Литійні молитви</h3>

<p><i>Коли вірні починають литійні стихири, відбувається кадження за уставом; священик з хрестом у руці, а диякон з кадильницею, ідуть у притвор. Коли хор закінчить литійні стихири, диякон голосно співає: </i>Спаси, Боже, людей твоїх, і благослови спадкоємство твоє; навідайся до світу твого ласкою своєю і милосердям.* Підійми знамено християн і пошли нам твоє, багате милосердя – молитвами пречистої Владичиці нашої Богородиці і Вседіви Марії;* силою чесного і животворного Хреста;* заступництвом святих небесних сил безтілесних;* святого і славного пророка, предтечі і христителя Івана;* святих, славних і всехвальних Апостолів;* святих отців наших і вселенських великих учителів і святителів: Василія Великого, Григорія Богослова й Івана Золотоустого, Атанасія і Кирила;* святого отця нашого Миколая, Мирлікійського чудотворця;* святих слов'янських апостолів Кирила і Методія;* святого благовірного й рівноапостольного великого князя Володимира;* святого священномученика Йосафата;* святих, славних і переможних мучеників;* преподобних і богоносних отців наших Антонія і Теодосія Печерських та інших преподобних і богоносних отців наших;* святих і праведних богоотців Йоакима й Анни,* <i>святого великомученика, побідоносця і чудотворця Юрія,</i> <i>якого днесь світлу пам'ять торжественно звершуємо </i>і святого <i>(ім'я, якого є храм)</i> і всіх Святих,* – молимо тебе, многомилостивий Господи, вислухай нас грішних, що молимось тобі, і помилуй нас.</p>

<p><i>Вірні:</i> Господи, помилуй <i>(12 р.).</i></p>

<p>Ще молимось за святішого вселенського Архиєрея нашого <i>(ім'я)</i>, Папу Римського, і за блаженнішого верховного Архиєпископа нашого Кир <i>(ім'я)</i>, і за Преосвященнішого Митрополита нашого <i>(ім'я)</i>, і за боголюбивого Єпископа нашого Кир <i>(ім'я)</i>, [і за всечесніших отців наших: Протоархимандрита <i>(ім'я)</i>, Архимандрита <i>(ім'я)</i>, Протоігумена <i>(ім'я)</i> й Ігумена <i>(ім'я)</i>], за отців наших духовних і за всю во Христі братію нашу;* і за всяку душу християнську, скорботну й утиснену, що потребує милости й допомоги Божої;* за опіку над містом (<i>або:</i> селом) цим і тими, що живуть у ньому (<i>або:</i> над обителлю цією святою і тими, що живуть у ній);* за мир і благоустроєність усього світу;* за добробут святих Божих Церков;* за спасіння і допомогу отцям і братам нашим, що пильно і зо страхом Божим трудяться і служать;* за відсутніх і тих, що в дорозі;* за зцілення тих, що в немочах лежать;* за упокоєння, полегшення, блаженну пам'ять і відпущення гріхів усім православним отцям і братам нашим, що раніш спочили і тут та повсюди поховані; * за визволення полонених і за братів наших на служіннях,* і за всіх, що служать і слугували у святім храмі цім (у святій обителі цій), промовмо всі.</p>

<p><i>Вірні:</i> Киріє, елейсон <i>(12 р.)</i>.</p>

<p><i>Священик:</i> Вислухай нас, Боже, Спасителю наш, надіє всіх людей на землі і тих, що далеко на морі та в повітрі; будь, Владико, ласкавий нам у гріхах наших, і помилуй нас. Милостивий бо і чоловіколюбний Бог єси, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>

<p><i>Вірні:</i> Амінь.</p>

<p><i>Священик: </i>Мир всім.</p>

<p><i>Вірні:</i> I духові твоєму.</p>

<p><i>Диякон: </i>Голови ваші перед Господом схиліть.</p>

<p><i>Вірні:</i> Тобі, Господи.</p>

<p><i>Священик:</i> Владико многомилостивий, Господи Ісусе Христе, Боже наш! Молитвами пречистої Владичиці нашої Богородиці і Вседіви Марії, <i>святого великомученика, побідоносця і чудотворця Юрія,</i> <i>якого днесь світлу пам'ять торжественно звершуємо</i> і святого <i>(ім'я, якого є храм)</i> і всіх святих, − приємну вчини молитву нашу, даруй нам прощення гріхів наших, покрий нас ласкою своєю, віджени від нас усякого ворога й супротивника. Втихомир наше життя, Господи, помилуй нас і світ твій і спаси душі наші, як благий і чоловіколюбець.</p>

<p><i>Вірні:</i> Амінь.</p>

<p><i>Священик іде до тетрапода, а вірні співають стихири на стиховні.</i></p>

<p><i>Після єктенії хор співає стихири на стиховні</i></p>

<h3 align="center" ><b>Стихири на стиховні</b></h3>

<p><i>(г. 6):</i> Воскресіння твоє, Христе Спасе,* ангели оспівують на небесах,* і нас на землі сподоби чистим серцем* тебе співом прославляти.</p>

<p><i>Стихири Пасхи</i> <i>(г. 5)</i> </p>

<p><i>Стих</i>: <i>Хай воскресне Бог,* і розбіжаться вороги його.</i></p>

<p>Пасха священна нам сьогодні з'явилась:* Пасха нова, святая;* Пасха таємна* Пасха преславна;* Пасха – Христос визволитель;* Пасха непорочна;* Пасха велика;* Пасха вірних;* Пасха, що райські двері нам відчиняє;* Пасха, що освячує всіх вірних.</p>

<p><i>Стих: Як щезає дим,* хай вони щезнуть.</i></p>

<p>Прийдіте після видіння, жінки благовісниці,* і скажіть Сіонові:* Прийми від нас радісну новину* про Воскресіння Христове!* Веселися, торжествуй* і радуйся, Єрусалиме,* побачивши Царя Христа,* що немов жених із гробу виходить.</p>

<p><i>Стих: Так нехай погибнуть грішники від лиця Божого,* а праведники хай звеселяться.</i></p>

<p>Мироносиці жінки,* рано-вранці прийшовши* до гробу Життєдавця,* знайшли ангела* що сидів на камені,* а він, провістивши їм, так мовив:* Чому шукаєте Живого між померлими?* Чому оплакуєте у тлінні Нетлінного?* Ідіть, і проповідуйте його учням!</p>

<p><i>Стих</i>: Це день, що його створив Господь,* тож радіймо і веселімся в нім.</p>

<p>Пасха красна,* Пасха Господня;* Пасха* Пасха преславная нам засіяла;* Пасха! Радісно одні одних обнімімо!* О Пасхо, визволення від скорбот!* Нині бо з гробу,* наче зо світлиці, засіяв Христос,* жінок же радістю наповнив, мовивши:* Проповідуйте апостолам.</p>

<p><b>Слава і нині</b>: Воскресіння день!* Просвітімся торжеством* і одні одних обнімімо* та скажімо: Браття!* І тим, що ненавидять нас* простім все з Воскресінням,* і так усі заспіваймо:</p>

<p>Христос воскрес із мертвих, смертю смерть подолав і тим, що в гробах, життя дарував <i>(3 р.)</i>.</p>

<p><i>і тропар</i>:</p>

<p><i>(г. 4): </i>Подвигом добрим змагався ти,* страстотерпцю Христовий Юрію, задля віри,* виявивши нечестя мучителів* і, як милу жертву, приніс себе Богові.* Тому прийняв ти вінець перемоги* і молитвами своїми, Святий, випрошуєш усім прощення провин. <i>(2 р.)</i></p>

<p><i>(г. 1): </i>Богородице Діво, радуйся, благодатна Маріє,* Господь з тобою.* Благословенна ти між жінками* і благословенний плід лона твого,* бо ти породила Христа Спаса, Ізбавителя душ наших.</p>

<p><i>Під час співання тропаря, диякон − якщо його нема, то священик – кадить тетрапод із 4-х боків, тоді виголошує</i>:</p>

<p>Господеві помолімся.</p>

<p><i>Вірні:</i> Господи, помилуй.</p>

<p><i>Священик читає молитву благословення хлібів</i>:</p>

<p>Господи Ісусе Христе, Боже наш, що благословив п'ять хлібів і п'ять тисяч народу нагодував! Сам благослови † і хліби ці †, пшеницю †, вино † і оливу, і умножи їх у цім місті (селі, обителі) і по всім світі твоїм, та й вірних, що споживають їх, освяти. − Бо ти благословиш і освячуєш усе, Христе Боже наш, і тобі славу віддаємо із споконвічним Отцем твоїм, із всесвятим, ласкавим і животворним твоїм Духом, нині і повсякчас, і на віки вічні.</p>

<p><i>Вірні:</i> Амінь. Христос воскрес із мертвих, смертю смерть подолав* і тим, що в гробах, життя дарував<i> (3 р.)</i></p>

<h3 align="center" >Псалом 33</h3>

<p>Благословлю Господа повсякчасно,* завжди хвала його на устах у мене.</p>

<p>Душа моя нехай Господом хвалиться,* нехай покірні чують те й веселяться.</p>

<p>Величайте Господа зо мною;* і вознесімо ім'я його разом.</p>

<p>Я шукав Господа, і він почув мене;* і звільнив мене від усіх моїх скорбот.</p>

<p>Гляньте на нього й розвеселіться,* обличчя ваше нехай не соромиться.</p>

<p>Ось візвав бідолаха, і Господь почув,* і врятував його від усіх його напастей.</p>

<p>Ангел Господній стоїть на варті навкруг тих, що його бояться,* і їх визволяє.</p>

<p>Спробуйте й подивіться, який добрий Господь.* Блаженний, хто до нього прибігає.</p>

<p>Бійтеся Господа, його святі,* бо нема нестачі в тих, що його бояться.</p>

<p>Багаті збідніли й голодують,* а тим, що Господа шукають, ніякого блага не забракне.</p>

<p><i>Священик:</i> Благословення Господнє на вас, з його благодаттю і чоловіколюб'ям, завжди, нині і повсякчас, і на віки вічні.</p>

<p><i>Вірні:</i> Амінь.</p>

<h3 align="center" ><b>Великій відпуст</b></h3>

<p><i>Вірні:</i> Благослови.</p>

<p><i>Священик:</i> Благословенний Христос, Бог наш, завжди, нині і повсякчас, і на віки вічні.</p>

<p><i>Вірні:</i> Амінь. Утверди, Боже, святу православну віру на віки вічні.</p>

<p><i>Священик:</i> Пресвята Богородице, спаси нас.</p>

<p><i>Вірні:</i> Світися, світися, новий Єрусалиме!* Слава бо Господня на тобі засяяла!* Радій нині й веселися, Сіоне,* а ти, чиста Богородице, втішайся воскресінням Сина твого!</p>

<p><i>Священик:</i> Слава тобі, Христе Боже, надіє наша, слава тобі!</p>

<p><i>Вірні:</i> Христос воскрес із мертвих, смертю смерть подолав* і тим, що в гробах, життя дарував. Господи, помилуй <i>(3 р.)</i>. Благослови.</p>

<p><i>Священик:</i> Христос, що воскрес із мертвих, смертю смерть подолав і тим, що в гробах, життя дарував, істинний Бог наш, молитвами пречистої своєї Матері, святих славних і всехвальних апостолів, преподобних і богоносних отців наших, <i>святого великомученика, побідоносця і чудотворця Юрія,</i> <i>якого днесь світлу пам'ять торжественно звершуємо</i> і всіх святих, помилує і спасе нас, як благий і чоловіколюбець.</p>

<p><i>Вірні:</i> Амінь.</p>

<p><i>Потім священик, підносячи хрест, виголошує тричі</i>: Христос Воскрес!</p>

<p><i>а люди відповідають</i>: Воістину воскрес!</p>

<p><i>і всі співають тричі</i>: </p>

<p>Христос воскрес із мертвих, смертю смерть подолав* і тим, що в гробах, життя дарував<i> (3 р.)</i></p>

<p><i>закінчуючи</i>:</p>

<p>І нам дарував життя вічне, поклоняємось його на третій день воскресінню.</p>
