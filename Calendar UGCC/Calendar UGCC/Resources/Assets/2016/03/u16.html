<p>Березень 16 (3) Середа</p>
<p>Свв. мчч. Євтропія і дружини його, Клеоніка й Василиска.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді і 3 мчч., Сл.: мчч., І нині: богород. за гласом «Слава». Прокімен Тріоді: «Господи, Боже мій» і одне читання Тріоді: Бт. 1, 14-23, відтак другий прокімен: «Господи, Боже мій» і друге читання: Прип. 1, 20-33. «Сподоби, Господи». Стиховня Тріоді. По «Отче наш» – все за посним уставом.</p>
<p><i>Велике Повечер’я з каноном св. Андрея Критського.</i></p>
<p><i>Утреня:</i> замість «Бог Господь» співаємо «Алилуя» і троїчні тропарі 8-го гласу. Катизми 3; сідальні: 1-й Октоїха, 2-й і 3-ій Тріоді. Пс. 50 і канон. На 3-ій, 8-ій, та 9-ій піснях – канон мчч. та два Тріоді. На інших – тільки канон мчч. Катавасія – ірмос останнього канону. По 3-ій – сідальний мчч., по 6-ій – конд.-ікос мчч. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава», а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
