<p>Березень 25 (12) П’ятниця</p>
<p>Прп. ісп. Теофана Сигріянського. Св. Григорія Двоєслова, папи Римського.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді 3 прп., Сл.: прп., І нині: богород. за гласом «Слава». Прокімен Тріоді: «Господи, на небі» і одне читання Тріоді: Бт. 5, 1-24, відтак другий прокімен: «Надійся на Господа» і друге читання: Прип. 6, 3-20.»Сподоби, Господи». Стиховня Тріоді. По «Отче наш» – все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 1-го гласу. Катизми 3; сідальні: 1-й – Октоїха, 2-й і 3-й – Тріоді. Пс. 50 і канон. На 5-ій, 8-ій, та 9-ій – канон ісп. та два Тріоді. На інших – тільки канон ісп. Катавасія – ірмос останнього канону. По 3-ій – сідал. ісп., по 6-ій – конд.-ікос ісп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава» а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) і по останньому поклоні одразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
