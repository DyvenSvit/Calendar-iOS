<p>Березень 28 (15) Понеділок</p>
<p>Тиждень 3-ий Великого посту.</p>
<p>Св. мч. Агапія і з ним шести мучеників.</p>
<p><i>Вечірня:</i> катизми нема. На “Господи, взиваю” – 10 стихир: 4 покаянні Октоїха: (2 із стиховні Вечірні і 2 із стиховні Утрені), 3 Тріоді, та 3 мч., Сл., І нині: богород. Вхід, великий прокімен, глас 8 “Не відверни лиця Твого”. “Сподоби, Господи”. Стиховня Тріоді. По “Нині відпускаєш” співаємо 3 тропарі з поклонами, а “Під Твою милість” без поклону. “Господи, помилуй” (40) й інше, як у часослові аж до кінця 3-го великого поклону молитви св. Єфрема і відразу “Слава Тобі, Христе Боже” та відпуст дня з помин. мч.</p>
<p><i>Утреня:</i> замість «Бог Господь» співаємо «Алилуя» і троїчні тропарі 2-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». Канон мч. і Тріоді, які переплітаються із біблійними піснями: на 1-ій, 8-ій, і 9-ій піснях – канон мч. і два канони Тріоді. Катавасія по 1-ій, 3-ій, 6-ій, 8-ій та 9-ій – ірмос останнього канону. На 3-ій, 4-ій, 5-ій, 6-ій і 7-ій – канон мч. По 3-ій – сідал. мч., по 6-ій – конд.-ікос мч. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) і по останньому поклоні одразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо</i></p>
