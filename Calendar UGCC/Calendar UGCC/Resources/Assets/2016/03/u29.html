<p>Березень 29 (16) Вівторок</p>
<p>Свв. мчч. Савина й Папи.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді і 3 мчч., Сл., І нині: богород. Прокімен: «У Бозі похвалимось» і одне читання Тріоді: Бт. 6, 9-22 відтак другий прокімен: «Пом’яну» і друге читання: Прип. 8, 1 – 21; «Сподоби, Господи». Стиховня Тріоді. По «Отче наш» - все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 2-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». На 1-ій, 3-ій, 4-ій, 5-ій, 6-ій, 7-ій піснях канон мчч. На 2-ій – два канони Тріоді; на 8-ій та 9-ій – мчч. і два Тріоді. Катавасія – ірмос останнього канону. По 3-ій – сідал. мчч., по 6-ій – конд.-ікос мчч. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава», а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо</i></p>
