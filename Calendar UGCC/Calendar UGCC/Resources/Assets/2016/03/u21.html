<p>Березень 21 (8) Понеділок</p>
<p>Тиждень 2-ий Великого посту.</p>
<p>Прп. і ісп. Теофілакта, єп. Нікомидійського.</p>
<p><i>Вечірня</i>: катизми нема. На «Господи, взиваю» 10 стихир: 4 покаянні Октоїха <i>(2 – із стиховні Вечірні і 2 – із стиховні Утрені)</i>, 3 Тріоді та 3 ісп., Сл.: ісп., І нині: богород. за гласом «Слава». Вхід. Великий прокімен, глас 8 «Дав єси спадкоємство». «Сподоби, Господи». Стиховня Тріоді. По «Отче наш» співаємо три тропарі з поклонами, а «Під твою милість» без поклону. «Господи, помилуй» (40) й інше – як у часослові, тільки до кінця 3-го вел. поклону молитви св. Єфрема і одразу «Слава Тобі, Христе Боже». Відпуст з помин. дня і ісп.</p>
<p><i>Утреня:</i> замість «Бог Господь» співаємо «Алилуя» і троїчні тропарі 1-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». Канон ісп. і Тріоді, які переплітаються із біблійними піснями: на 1-ій, 8-ій, і 9-ій піснях – канон ісп. і два канони Тріоді. Катавасія по 1-ій, 3-ій, 6-ій, 8-ій та 9-ій – ірмос останнього канону. На 3-ій, 4-ій, 5-ій, 6-ій і 7-ій – канон ісп. По 3-ій – сідал. ісп., по 6-ій – конд.-ікос ісп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) і по останньому поклоні одразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо</i></p>
