<p>Березень 17 (4) Четвер</p>
<p>Прп. Герасима, що на Йордані.</p>
<p><i>Літургія Передосвячених Дарів</i><i>(творимо <b>3 малих поклони:</b> на «Прийдіте, поклонімся», «Алилуя», що після передпочаткового псалма кожної катизми, та «Хай буде ім’я Господнє»; <b>3 великих поклони</b> – на «Світло Христове», по закінченні «Хай направиться» і після перенесення св. Дарів): </i>катизма 18. На «Господи, взиваю» 10 стихир: 6 Тріоді та 4 прп., Сл.: прп., І нині: богород. за гласом «Слава». Прокімен: «Ти, Господи, захорониш нас», читання: Бт. 1, 24-2, 3; друге читання: «Зглянься і вислухай», читання: Припов. 2, 1-22. Далі – Літургія Передосвячених Дарів за чином.</p>
<p><i>Велике Повечер’я з каноном св. Андрея Критського.</i></p>
<p><i>Утреня:</i> замість «Бог Господь» співаємо «Алилуя» і троїчні тропарі 8-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і канон. На 4-ій, 8-ій, та 9-ій – канон прп. та два Тріоді. На інших – тільки канон прп. Катавасією по 3-ій, 4-ій, 6-ій, 8-ій та 9-ій піснях – ірмос останнього канону. По 3-ій – сідальний прп., по 6-ій – конд.-ікос прп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава» а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо.</i></p>
