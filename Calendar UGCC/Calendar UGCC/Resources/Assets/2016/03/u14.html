<p>Березень 14 (1) Понеділок</p>
<p><i><b>Початок св. Великого посту</b>. <b>Строгий піст.</b></i></p>
<p>Тиждень 1-ий Великого посту. Св. прпмчц. Євдокії.</p>
<p><i><b>П’ять</b> перших седмичних днів кожного тижня Великого посту мають Богослуження пісного виду, починаючи від неділі ввечері. На богослужіннях вживаємо ризи багряного кольору. </i></p>
<p><i>Вечірня. <b>Поклони</b> на Вечірнях неділь Великого посту творимо не від початку Вечірні, але після «Сподоби, Господи» – три малі поклони і на трисвятому, що по «Нині відпускаєш»; а три великі поклони творимо на тропарях на «Богородице Діво» і на молитві св. Єфрема без 12 малих.</i></p>
<p>Kатизми немає. На «Господи, взиваю» – 10 стихир: 4 покаянні Октоїха: <i>(2 – зі стиховні Вечірні й 2 – із стиховні Утрені)</i>, 3 Тріоді і 3 прпмчц., Сл.: прмчц., І нині: богород. за гласом «Слава». Вхід, великий прокімен, глас 8, «Не відверни лиця Твого». «Сподоби, Господи». Стиховня Тріоді. По «Отче наш»: співаємо 3 тропарі з поклонами, а «Під Твою милість» без поклону. «Господи, помилуй» (40) й інше, як у часослові, тільки до кінця 3-го вел. поклону молитви св. Єфрема і відразу «Слава Тобі, Христе Боже» і відпуст дня з помин. прпмчц.</p>
<p><i>Утреня:</i> <i>(поклони починаємо від катизм і робимо: на «Алилиуя» кожної «Слава» катизм – 3 малі поклони; на «Чеснішу»кожного із 6 стихів пісні Богородиці – 1 малий поклін; на «Достойно» – 1 малий поклін; на «Слава во вишніх Богу» – 3 малі поклони; на прикінцевому трисвятому – 3 малі поклони; на молитві св. Єфрема – 16 поклонів, тобто 12 малих і 4 великих). </i>Замість «Бог Господь» співаємо «Алилуя» і троїчні тропарі 8-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». Канон прпмчц. і трипіснець Тріоді, які переплітаються із піснями: на 1-ій, 8-ій, і 9-ій піснях – канон мч. і трипіснець Тріоді. На 3-ій, 4-ій, 5-ій, 6-ій і 7-ій – лише канон прпмчц. Катавасією буде завжди ірмос останнього канону. По 3-ій – сідальний прпмчц., Сл., І нині: його богород.; по 6-ій – конд.-ікос прпмчц., або мученичий Октоїха біжучого гласу, поданий на кінці Тріоді (так і у всі седмичні дні Великого Посту). По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава…», а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо</i></p>
