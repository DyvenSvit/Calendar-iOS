<p>Січень 12 (30) Вівторок</p>
<p>Св. мчц. Анісії. </p>
<p>* * *
<p><i>Антифон 1</i></p>
<p><i>Стих 1:</i> Ісповімся Тобі, Господи, всім серцем моїм,* розповім про всі чуда Твої <i>(Пс. 9,2).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> На раді праведних і соньмі –* великі діла Господні, явлені в усіх волях Його <i>(Пс. 110,1-2).</i></p>
<p>Молитвами Богородиці:</p>
<p><i>Стих 3:</i> Ісповідування і велич – діло Його* і правда Його перебуває повік віку <i>(Пс. 110,3).</i></p>
<p>Молитвами Богородиці:</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь.</p>
<p>Молитвами Богородиці:</p>
<p><i>Антифон 2</i></p>
<p><i>Стих 1:</i> Блажен муж, що боїться Господа,* заповіді Його дуже любі Йому <i>(Пс. 111,1).</i></p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p><i>Стих 2:</i> Сильне на землі буде сім’я його,* рід правих благословиться <i>(Пс. 111,2).</i></p>
<p>Спаси нас, Сину Божий:</p>
<p><i>Стих 3:</i> Слава і багатство в домі його* і правда його перебуває повік віку <i>(Пс. 111,3).</i></p>
<p>Спаси нас, Сину Божий:</p>
<p>Слава, і нині: Єдинородний Сину:</p>
<p><i>Антифон 3</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що родився від Діви, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі.</p>
<p>Спаси нас, Сину Божий:</p>
<p><i>Тропар:</i> Різдво Твоє, Христе Боже наш,* засвітило світові світло розуміння:* в ньому бо ті, що звіздам служили, від звізди навчилися* поклонятися Тобі – Сонцю правди,* і пізнавати Тебе – Схід з висоти.* Господи, слава Тобі.</p>
<p>Слава, і нині: <i>Кондак, глас 3</i>: Діва днесь преістотного родить* і земля вертеп неприступному приносить.* Ангели з пастирями славословлять,* а волхви зо звіздою подорожують,* бо ради нас родилося дитя мале – превічний Бог.</p>
<p><i>Замість Трисвятого:</i> Ви, що в Христа хрестилися, у Христа зодягнулися. Алилуя.</p>
<p><i>Прокімен, глас 8:</i> Вся земля нехай поклониться Тобі і співає Тобі, нехай же співає імені Твоєму, Всевишній <i>(Пс. 65,4).</i></p>
<p><i>Стих:</i> Воскликніте Господеві, вся земля, співайте ж імені Його, віддайте славу хвалі Його <i>(Пс. 65,2).</i></p>
<p><i>Апостол:</i> </p>
<p><b>Перше послання Апостола Петра 3:10-22</b><p>
 <i>10</i> Бо хто хоче життя любити й бачити дні добрі, хай береже язик від лихого, уста від слів лукавих.
 <i>11</i> Хай ухиляється від зла і добро чинить, шукає миру, змагається за нього.
 <i>12</i> Бо очі Господні на праведних, і його вуха звернені до їхньої молитви, обличчя ж Господнє проти тих, які лихо діють.
 <i>13</i> Та й хто вам заподіє лихо, коли ви стали ревнителями добра?
 <i>14</i> Бо коли і страждаєте за справедливість - ви щасливі! Їхньої погрози не бійтесь і не тривожтесь,
 <i>15</i> а Господа Христа святіть у ваших серцях, завжди готові дати відповідь кожному, хто у вас вимагає справоздання про вашу надію, -
 <i>16</i> однак, із скромністю та острахом, маючи добру совість, щоб, власне, тоді, коли вас обмовляють, були осоромлені ті, які вчиняють наклепи на вашу добру в Христі поведінку.
 <i>17</i> Ліпше бо, - коли така вже воля Божа, - страждати, робивши добро, ніж зло творивши.
 <i>18</i> Бо й Христос, щоб привести нас до Бога, один раз постраждав за гріхи наші: праведник - за неправедних, умертвлений тілом, але оживлений у дусі,
 <i>19</i> в якому він пішов проповідувати навіть тим духам, що в темниці;
 <i>20</i> тим, що колись були неслухняні, яких очікувало довготерпіння Боже за часів Ноя, коли будувався ковчег, в якому мало, тобто вісім душ, урятувалися водою.
 <i>21</i> Вас же тепер спасає прообраз цього, тобто хрищення, позбуття не тілесної нечистоти, а прохання доброго сумління в Бога через воскресіння Ісуса Христа,
 <i>22</i> який, зійшовши знову на небо, є по правиці Божій, і йому підкорені ангели, власті й сили.
<p><i>Алилуя, глас 1: </i>Небеса повідають славу Божу, творіння ж рук Його сповіщає твердь <i>(Пс. 18,2).</i></p>
<p><i>Стих:</i> День дневі передає слово і ніч ночі об’являє розуміння <i>(Пс. 18,3).</i></p>
<p><i>Євангеліє: </i></p>
<p><b>Євангелія від Марка 11:11-23</b><p>
 <i>11</i> І ввійшов у Єрусалим, у храм, і оглянув усе, а що було вже пізно, то вийшов з дванадцятьма у Витанію.
 <i>12</i> Наступного дня, коли вони виходили з Витанії, зголоднів.
 <i>13</i> Побачивши здалека смоковницю, вкриту листям, приступив, чи часом не знайде чогось на ній, та, підійшовши до неї, окрім листя, не знайшов нічого, бо ще не була пора смоков.
 <i>14</i> І озвавшися, промовив до неї: &quot;Нехай ніхто повіки не споживає плоду з тебе!&quot; А учні його чули це.
 <i>15</i> І приходять вони в Єрусалим, і, ввійшовши у храм, Ісус взявся виганяти тих, що продавали й купували в храмі; перекинув столи міняйлів та ослони тих, що продавали голубів,
 <i>16</i> а й не дозволив, щоб хтось будь-що переносив через храм.
 <i>17</i> Навчав він їх і казав їм: &quot;Хіба не написано: Дім мій домом молитви назоветься для усіх народів? А ви з нього зробили печеру розбійників!&quot;
 <i>18</i> Почули це первосвященики й книжники та й шукали, як його погубити, але боялися його, бо ввесь народ подивляв його повчання.
 <i>19</i> Увечері ж вийшов поза місто.
 <i>20</i> Проходивши ж тудою вранці, вони побачили смоковницю, всохлу від кореня.
 <i>21</i> Тоді Петро, згадавши, каже йому: &quot;Учителю, дивися, смоковниця, що ти прокляв, усохла.&quot;
 <i>22</i> Ісус же у відповідь сказав їм: &quot;Майте віру в Бога.
 <i>23</i> Істинно кажу вам, що хто скаже цій горі: Двигнись і кинься у море, та не сумніватиметься у своїм серці, лише віруватиме, що станеться те, що каже, - то буде йому так.
<p><i>Замість </i>Достойно, <i>приспів:</i> Величай, душе моя, у вертепі народженого царя – Христа.</p>
<p><i>І ірмос, глас 1:</i> Таїнство чудне бачу і преславне: небо – вертеп, престол херувимський – Діву, ясла – вмістилище, в яких возліг невмістимий Христос Бог. Його оспівуючи величаємо.</p>
<p><i>Причасний:</i> Ізбавління послав Господь людям своїм <i>(Пс. 110,9).</i> Алилуя, <i>тричі</i>.</p>
<p>* * *
<p><b>1 Пт 3,10–22
«Хай ухиляється від зла і добро чинить»</b>
<p>У житті ми часто залежимо від різноманітних зовнішніх обставин. Часто бачимо, що не самі керуємо собою, а ті чи ті обставини впливають на нас. Наше поступування часто є детерміноване іншими людьми й обставинами. 
<p>Але Господь вказує, щоб, незалежно від обставин і поведінки інших людей, ми завжди уникали зла й чинили добро. Погодьмось, що ми часто себе виправдовуємо, якраз покликаючись на обставини, що не могли зробити щось добре. Однак кожні обставини без винятку залишають нам можливість вибору. 
<p><b>Тож не шукаймо виправдань, але в будь-яких обставинах нашого життя уникаймо зла і завжди чинімо добро! </b>
<p><b>Мр. 11, 11-23. «Дім[…] розбійників».</b>
<p>Зі свого життя й особистого досвіду знаємо, що, коли робимо якийсь гріх, навіть не відомий нікому, або ж зло, про яке ніхто навіть не може здогадуватися, нас все одно мучить  сумління. Причина такого стану душі проста: людина не покликана до життя в грісі. Чи декларувала вона назовні свою віру, чи не декларувала, жила церковним життям чи ні, але,  створена на образ Божий, вона не може жити в гріху, бо це є віддаленням від Творця. 
<p>З іншого боку – коли робимо щось добре, приємне, миле, безкорисливе, то від цього відчуваємо радість, щастя. Тому Господь запитує кожного з нас: «Чим наповнений ваш дім?» Хто живе у нас всередині? Чим ми переймаємося, про що клопочемося в нашому серці? Які думки носимо в собі? Можемо ствердити, що думок про вічність, про Бога, про Царство Небесне є небагато. Здебільшого ми переймаємося різними земними клопотами, турботами, як також не раз носимо в собі різний обман, несправедливість. Це ніколи нас не ощасливить. Це не ощасливить того нашого внутрішнього місця – серця, де є дім Господній. <b>Коли ж Господь перебуває в нашому серці, у своєму домі, то лише Він сповнює нас радістю і щастям. </b>
<p><b>Преосв. Венедикт, єпископ Львівський</b>