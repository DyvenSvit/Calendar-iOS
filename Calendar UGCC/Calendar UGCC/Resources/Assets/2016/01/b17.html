<p>Січень 17 (4) Неділя</p>
<p><i>Неділя перед Богоявленням. Глас. 8. Єв. 11.</i></p>
<p>Собор свв. сімдесяти апостолів. Прп. Теоктиста ігумена, що в Кукумі Сікелійській.</p>
<p>* * *
<p><i>Перший антифон воскресний</i></p>
<p>Воскликніте Господові, вся земля, співайте ж імені його, віддайте славу хвалі його.</p>
<p><i>Приспів:</i> Молитвами Богородиці, Спасе, спаси нас.</p>
<p>Скажіте Богові: Як страшні діла твої, у множестві сили Твоєї леститимуть Тобі вороги твої.</p>
<p>Молитвами Богородиці:</p>
<p><i>(Якщо скорочується Літургію, перейди до</i> Єдинородний Сину<i>)</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Молитвами Богородиці:</p>
<p><i>Другий антифон воскресний</i></p>
<p>Боже, ущедри нас і благослови нас, просвіти лице Твоє на нас і помилуй нас.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Щоб пізнали ми на землі путь твою, у всіх народах спасення Твоє.</p>
<p>Спаси нас, Сину Божий:</p>
<p>Нехай ісповідують Тебе люди, Боже, нехай ісповідують Тебе люди всі.</p>
<p>Спаси нас, Сину Божий:</p>
<p><i>«Єдинородний Сину»</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i>Третій антифон</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, що воскрес із мертвих, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі*</p>
<p>Спаси нас, Сину Божий:</p>
<p><i>Тропар, глас 8:</i> З висоти зійшов Ти, Милосердний,* погребення прийняв Ти тридневне,* щоб нас визволити від страстей.* Життя і воскресення наше,* Господи, слава Тобі.</p>
<p><i>Тропар передсвяття, глас 4:</i> Готуйся, Завулоне, красуйся, Нефталіме,* Йордане ріко, стань,* радісно прийми Владику, що йде хреститися.* Веселися, Адаме, з праматір’ю,* не скривайтесь, як колись у раю,* бо той, що бачив вас нагими, явився,* щоб зодягнути в первісну одежу.* Христос явився, хотячи оновити всю твар.</p>
<p><i>Слава: Кондак, глас 8: </i>Воскресиш з гробу,* умерлих воздвигнув Ти* і Адама воскресив Ти,* і Єва ликує в твоїм воскресенні,* і світу кінці торжествують* востання Твоє,* Многомилостивий. </p>
<p>І нині: <i>Кондак передсвяття, глас 4:</i> У струях днесь Йординових був Господь,* каже Йоанові:* Не бійся мене хрестити,* я бо прийшов спасти Адама первозданного.</p>
<p><i>Прокімен, глас 8:</i> Помоліться і воздайте Господеві, Богу нашому <i>(Пс. 75,12).</i></p>
<p><i>Стих:</i> Відомий у Юдеї Бог, в Ізраїлі велике ім’я його <i>(Пс. 75,2).</i></p>
<p><i>Апостол: </i> </p>
<p><b>Друге послання до Тимотея 4:5-8</b><p>
 <i>5</i> Ти ж будь тверезим у всьому, знось напасті, виконуй працю євангелиста, виконуй твою службу.
 <i>6</i> Бо я вже готовий на ливну жертву, і час мого відходу настав.
 <i>7</i> Я боровся доброю борнею, скінчив біг - віру зберіг.
 <i>8</i> Тепер же приготований мені вінок справедливости, що його дасть мені того дня Господь, справедливий Суддя; та не лише мені, але всім тим, що з любов'ю чекали на його появу.
<p><i>Алилуя, глас 8:</i> Прийдіте, возрадуємося Господеві, воскликнім Богу, Спасителеві нашому <i>(Пс. 94,1).</i></p>
<p><i>Стих:</i> Ідім перед лицем його з ісповіданням і псалмами воскликнім йому <i>(Пс.94,2).</i></p>
<p><i>Євангеліє: </i> </p>
<p><b>Євангелія від Марка 1:1-8</b><p>
 <i>1</i> Початок Євангелії Ісуса Христа, Сина Божого.
 <i>2</i> Як написано в пророка Ісаї: &quot;Ось я посилаю мого посланця перед тобою, який приготує тобі дорогу.
 <i>3</i> Голос вопіющого в пустині: Готуйте Господеві дорогу, вирівняйте стежки його&quot;,
 <i>4</i> - так виступив Йоан, христивши у пустині та проповідувавши хрищення покаяння на прощення гріхів.
 <i>5</i> І виходили до нього - вся країна Юдейська та всі єрусалимляни, христились від нього в ріці Йордані й визнавали гріхи свої.
 <i>6</i> Йоан одягнений був в одежу з верблюжого волосу й носив ремінний пояс на своїх бедрах, а їв сарану й мед дикий.
 <i>7</i> І проповідував, кажучи: &quot;Слідом за мною іде сильніший від мене, що йому я недостойний, нахилившись, розв'язати ремінця його сандалів.
 <i>8</i> Я вас христив водою, а він христитиме Святим Духом.&quot;
<p><i>Причасний, глас 8:</i> Хваліте Господа з небес, хваліте його в вишніх <i>(Пс. 148,1).</i> Алилуя, <i>тричі.</i></p>
