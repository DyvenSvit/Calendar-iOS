<p>Січень 1 (19) П’ятниця</p>
<p>Св. мч. Боніфатія.</p>
<p>* * *
<p><i>Перший антифон повсякденний</i></p>
<p>Благо є сповідуватися Господові і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p>Молитвами Богородиці:</p>
<p>Бо правий Господь Бог наш і немає неправди в нім.</p>
<p>Молитвами Богородиці:</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Молитвами Богородиці:</p>
<p><i>Другий антифон повсякденний</i></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p>Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p>Молитвами святих твоїх:</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p>Молитвами святих твоїх:</p>
<p><i>«Єдинородний Сину»</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i>Третій антифон</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p>Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі*</p>
<p>Спаси нас, Сину Божий:</p>
<p><i>Тропар, глас 1:</i> Спаси, Господи, людей твоїх* і благослови насліддя Твоє,* перемоги благовірному народові на супротивників даруй* І хрестом твоїм* охорони люд твій.</p>
<p>Слава, і нині: <i>Кондак, глас 4:</i> Вознісся Ти на хрест волею своєю.* Новому людові Твоєму, що Твоє ім’я носить,* даруй щедроти твої, Христе Боже.* Возвесели силою Твоєю благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p><i>Прокімен, глас 7:</i> Вознесіть Господа Бога нашого 1 поклоняйтеся підніжжю ніг його, бо святе воно <i>(Пс. 98,5).</i></p>
<p><i>Стих:</i> Господь воцарився, нехай гніваються люди <i>(Пс. 98,1).</i></p>
<p><i>Апостол: </i> </p>
<p><b>Послання Апостола Якова 2:1-13</b><p>
 <i>1</i> Брати мої, не зважаючи на особи, майте віру в Господа нашого, Ісуса Христа прославленого.
 <i>2</i> Бо коли до вашого зібрання ввійде чоловік із золотим перснем, у пишних шатах, увійде і вбогий у брудній одежині,
 <i>3</i> а ви глянете на того, що носить пишні шати, і скажете йому: «Ти сідай тут вигідно», а вбогому скажете: «Ти стань отам або сідай на моїм підніжку»,
 <i>4</i> - то хіба ви тим не утворюєте різниці між собою і не стаєте суддями з нікчемними думками?
 <i>5</i> Слухайте, брати мої любі: Хіба не вбогих цього світу Бог вибрав як багатих вірою і як наслідників Царства, що його він обіцяв тим, які його люблять?
 <i>6</i> Ви ж зневажаєте вбогого! Хіба то не багаті вас гнітять і не вони тягнуть вас на судилища?
 <i>7</i> Хіба то не вони ганьблять те гарне ім'я, яким називано вас?
 <i>8</i> Коли, отже, виконуєте закон царський за писанням: «Люби ближнього свого, як себе самого», - ви добре робите.
 <i>9</i> А коли зважаєте на особи, то чините гріх, закон засуджує вас як переступників.
 <i>10</i> Бо хто ввесь закон дотримає, а прогрішиться лише в одному, - стає у всьому винуватий.
 <i>11</i> Бо хто сказав: «Не чини перелюбу», сказав також: «Не вбивай». Коли ж не чиниш перелюбу, але вбиваєш, ти стаєш порушником закону.
 <i>12</i> Говоріть так і робіть так, як люди, що мають бути суджені законом свободи.
 <i>13</i> Бо суд немилосердний для того, хто не чинить милосердя. Милосердя ж понад суд.
<p><i>Стих:</i> Бог же – цар наш перше віку, вчинив спасення посеред землі <i>(Пс. 73,12).</i></p>
<p><i>Євангеліє: </i> </p>
<p><b>Євангелія від Марка 9:33-41</b><p>
 <i>33</i> І прийшли вони у Капернаум, і як був він у домі, спитав їх: &quot;Про що ви сперечалися дорогою?&quot;
 <i>34</i> Вони ж мовчали, бо сперечалися були дорогою, хто більший.
 <i>35</i> Тоді він, сівши, прикликав дванадцятьох та й каже до них: &quot;Коли хто хоче бути першим, нехай буде з усіх останнім і усім слугою.&quot;
 <i>36</i> Потім узяв дитину, поставив її серед них і, обнявши її, каже до них:
 <i>37</i> &quot;Хто прийме одне з таких дитят в моє ім'я, - мене приймає; а хто мене приймає, - не мене приймає, а того, хто послав мене.&quot;
 <i>38</i> Йоан же сказав до нього: &quot;Учителю, ми бачили одного, що твоїм ім'ям бісів виганяє, але не ходить з нами, то ми й заборонили йому, - не ходить бо з нами.&quot;
 <i>39</i> Ісус же мовив: &quot;Не бороніть йому. Немає бо такого, хто робив би чуда моїм ім'ям і міг би незабаром мене лихословити.
 <i>40</i> Бо хто не проти нас, той за нас.
 <i>41</i> Хто напоїть вас кухлем води тому, що ви Христові, - істинно кажу вам, - той не втратить своєї нагороди.
<p><i>Причасний:</i> Знаменувалося на нас світло лиця твого, Господи <i>(Пс. 4,7).</i> Алилуя, <i>тричі.</i></p>
<p>* * *
<p><b>Як. 2, 1–13 «Хто ввесь закон дотримує, а прогрішиться лише в одному, – стає у всьому винуватий»</b>
<p>Кожен із нас досягнув якогось рівня християнського життя, справився з тими чи іншими своїми спокусами й випробуваннями. Водночас свідомий, що має ті чи ті прогрішення, гріхи, вади, про які інші можуть навіть не догадуватись інші особи. Однак яким ми дозволяємо перебувати в нас, які ми сприймаємо як закономірні, які ми не дуже і прагнемо змінити. 
<p>Апостол каже дуже рішуче, щоб ми були категоричними, щоб ми не грішили навіть у малому, щоб ми були в усьому вірні Богові. Тож загорімося бажанням відкинути всі недосконалості, які ми до тепер толерували в собі, забажаймо позбутись їх. <b>Жити свято, праведно і досконало, бути вірним Богові у всьому, – це справжня радість для кожного християнина!</b>
<p><b>Мр. 9, 33-41. «Сперечалися були дорогою, хто більший».</b>
<p>Так, як учні сперечалися, хто з них більший, так і кожен з нас хоче відстояти серед інших право бути важливим, тим, думку якого враховують. Нам дуже боляче й прикро, коли нас не зауважують. Дуже часто хочемо бути кимось, бо знаємо, що у світі на людей, які займають посади, – у світі людському, навіть церковному – інші люди зважають. Саме тому ми хочемо, щоб нас зауважували й на нас зважали.
<p>Чому Господь ставить нам за приклад дітей? Бо дитина завжди є сама собою. Дитина не має в собі фальші й тому дуже легко вловлює фальш у дорослих. А дорослі інколи так звикли фальшувати одні перед одними, що вже сприймають це за норму. Тож коли Господь каже, щоб ми були як діти, Він закликає нас жити в правді про світ і про себе. Якщо маємо в собі якісь «плюси» – дякуймо за це, якщо маємо «мінуси» – просімо в Бога сили їх виправити на «плюси». <b>Якщо чогось у житті досягнули – приймаймо це з миром, якщо ж, на наш погляд, ми нічого не маємо – також приймаймо це як допущене Богом. </b>
<p><b>Преосв. Венедикт, єпископ Львівський</b>