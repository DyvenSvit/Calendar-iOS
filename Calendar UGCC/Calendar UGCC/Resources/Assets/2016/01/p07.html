<p>Січень 7 (25) Четвер</p>
<p><b>&oplus; РІЗДВО ГОСПОДА БОГА І СПАСА НАШОГО ІСУСА ХРИСТА</b></p>
<p>*
<p>Бачу незвичайне я дивне таїнство: пастухи напов­нюють звуками мій слух, голосячи не пустинну пісню, але співаючи небесний гімн. Ангели співають, архангели оспівують, херувими взивають, серафими величають, всі торжествують, бачачи Бога на землі і людину на небесах; Високого - вдолі, згідно з Його планом, а низького вгорі - по Божій любові до людей. Сьогодні Вифлеєм став небом, замість зір прийняв співаючих ангелів, а замість сонця незбагненно явилось сонце правди. Не питай, як це сталося, бо де Бог хоче, там уступають закони природи... Що сьогодні зродила Його Діва, це знаю, і що Бог зродив Його без часу, в те вірю, але спосіб народження я навчився величати мовчанням, у тиші (св. Іван Золотоустий, Гомілія на Різдво Христове).</p>
<p>*<p>о. Юліян Катрій, ЧСВВ, Перлини Східних Отців / 3-тє вид., - Львів: Місіонер, 2006.