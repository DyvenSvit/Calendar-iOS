<p>Січень 25 (12) Понеділок</p>
<p>Св. мчц. Татіяни.</p>
<p>* * *
<p><i>Антифон 1</i></p>
<p><i>Стих 1:</i> Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Стала Юдея святиня його,* Ізраїль – володіння Його <i>(Пс. 113,2).</i></p>
<p>Молитвами Богородиці:</p>
<p><i>Стих 3:</i> Море виділо і побігло,* Йордан повернувся назад <i>(Пс. 113,3).</i></p>
<p>Молитвами Богородиці:</p>
<p><i>Стих 4:</i> Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p>Молитвами Богородиці:</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. Молитвами Богородиці:</p>
<p><i>Антифон 2</i></p>
<p><i>Стих 1:</i> Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Стих 2:</i> Бо прихилив вухо Своє до мене* і у дні мої призову <i>(Пс. 114,2).</i></p>
<p>Спаси нас, Сину Божий:</p>
<p><i>Стих 3:</i> Обняли мене болісті смерти,* біди адові зустріли мене <i>(Пс. 114,3).</i></p>
<p>Спаси нас, Сину Божий:</p>
<p><i>Стих 4:</i> Милостивий Господь і праведний* і Бог наш милує <i>(Пс. 114,4).</i></p>
<p>Спаси нас, Сину Божий:</p>
<p>Слава, і нині: Єдинородний Сину:</p>
<p><i>Антифон 3</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі.</p>
<p>Спаси нас, Сину Божий:</p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Слава інині: <i>Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо він благий, бо на віки милість Його <i>(Пс. 117,1).</i></p>
<p><i>Апостол: </i> </p>
<p><b>Послання до Євреїв 8:7-13</b><p>
 <i>7</i> Коли б же той перший завіт був бездоганний, то не було б місця для другого.
 <i>8</i> Бо Господь, докоряючи їм, каже: «Ось надходять дні, мовить Господь, і я укладу з домом Ізраїля і з домом Юди новий завіт:
 <i>9</i> не за завітом, що я уклав був з їхніми батьками в день, коли я вхопив їх був за руку, щоб вивести з Єгипетської землі. А що вони при моїм завіті не зосталися, то і я їх занехаяв», - говорить Господь.
 <i>10</i> Ось той союз, що я заключу з домом Ізраїля: «По тих днях, каже Господь, я, поклавши мої закони їм в ум, напишу їх у них на серці й буду їм Богом, а вони будуть моїм народом.
 <i>11</i> Ніхто не матиме потреби навчати свого співгромадянина, ніхто свого брата, кажучи: Пізнай Господа! Усі бо вони, від найменшого й до найбільшого, будуть мене знати.
 <i>12</i> Я бо буду милостив супроти їхньої несправедливосте, і їхніх гріхів не буду згадувати більше.»
 <i>13</i> А коли каже «новий», то об'являє перший старим. А що передавнене й застаріле - те близько заникнення.
<p><i>Алилуя, глас 4:</i> Принесіть Господеві, сини Божі, принесіть Господеві молодих баранців <i>(Пс. 28,1).</i></p>
<p><i>Стих:</i> Глас Господній над водами, Бог слави загремів, Господь над водами великими <i>(Пс. 28,3).</i></p>
<p><i>Євангеліє: </i> </p>
<p><b>Євангелія від Марка 8:11-21</b><p>
 <i>11</i> Тоді вийшли фарисеї й завели з ним суперечку - вимагали від нього знаку з неба, ставивши його на пробу.
 <i>12</i> Зідхнув же він з усього свого духу та й каже: &quot;Чого бо це поріддя домагається знаку? Істинно кажу вам: Не дасться отому поріддю знаку!&quot;
 <i>13</i> І покинувши їх, знову сів у човен і поплив на той бік.
 <i>14</i> Учні ж забули взяти хліба - мали з собою лиш один хліб у човні.
 <i>15</i> І наказував їм, кажучи: &quot;Глядіть, бережіться фарисейської закваски та закваски Іродової!&quot;
 <i>16</i> І стали перемовлятись про те, що не мають хліба.
 <i>17</i> Ісус, довідавшись про те, каже до них: &quot;Чого перемовляєтесь про те, що хліба у вас нема? Невже ж іще не збагнули, не второпали? Невже ж іще у вас нечуле серце?
 <i>18</i> Маючи очі - не бачите? Маючи вуха - не чуєте? Не пам'ятаєте,
 <i>19</i> як я ламав п'ять хлібів на п'ять тисяч? Скільки ви повних кошиків із куснями зібрали?&quot; - &quot;Дванадцять&quot; - кажуть йому.
 <i>20</i> &quot;А коли я помножив сім хлібів на чотири тисячі, скільки ви повних кошиків із куснями зібрали?&quot; - &quot;Сім&quot;, - кажуть.
 <i>21</i> І він сказав їм: &quot;То й ще не розумієте?&quot;
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11).</i> Алилуя, <i>тричі.</i></p>
<p>* * *
<p><b>Євр. 8, 7–13. «Ніхто не матиме потреби навчати свого співгромадянина… Усі бо вони, від найменшого й до найбільшого, будуть мене знати»</b>
<p>Ця фраза змушує замислитись: як усі знатимуть Бога? Адже ми знаємо багато людей, які живуть дуже грішно, які ніколи не відвідують храму. Є багато людей, які навіть не хрещені, які далекі від того, щоб шукати Господа, а що вже казати про тих, які висміюють Його науку. Як же всі вони будуть знати Його? 
<p>Господь промовляє до кожної людини через її сумління, тому можна твердити, що кожна людина у своєму житті може пізнати Бога, а може відкинути Його. Якщо ми будемо чутливі до голосу сумління, то Бог нас неминуче приведе кожного з нас до повноти правди. Коли ми вслухаємось в голос сумління, йдемо за цим голосом, то ми йдемо за правдою, яка приводить нас до нашого Спасителя Ісуса Христа. 
<p><b>Будьмо завжди уважні до того, що Бог промовляє, що Він вказує через наше сумління, бо це крок за кроком нас провадить до Господа!</b>
<p><b>Мр. 8, 11-21. «Маючи очі – не бачите? Маючи вуха – не чуєте?»</b>
<p>У сучасному християнському світі часто переконуємося, що Бог любить нас. Справді, Бог є любов. Створення Всесвіту, а в ньому нашої Землі, народження Ісуса Христа, поява кожного з нас у конкретному часі та в конкретних обставинах, наші життєві дороги й події – усе це вираження цієї Божої любові.
<p>Творець посилає кожну подію в наше життя саме тому, що Він любить нас, дбає про наше освячення й про наше спасення. Важливо аналізувати події, які стаються в нашому житті, – не важить, чи вони позитивні, чи негативні (бо це ми їх так кваліфікуємо), – усі вони є виявом Божої любові до нас.
<p>Варто завжди запитувати себе: чому це сталося саме так, а не інакше? Що Бог хоче мене цим навчити, що Він хоче до мене промовити через це? І тоді навчимося бачити «духовними» очима й чути «духовними» вухами, щоразу більше розуміючи, що <b>Бог виявляє свою любов до нас кожної миті і в кожній ситуації.</b>
<p><b>Преосв. Венедикт, єпископ Львівський</b>