<p>Січень 14 (1) Четвер</p>
<p><b>&oplus; Обрізання Господа Бога і Спаса Нашого Ісуса Христа. Св. Василія Великого, архиєп. Кесарії Кападокійської. </b></p>
<p><i>Новий рік за юліянським календарем.</i></p>
<p>* * *
<p><i>Перший антифон повсякденний</i></p>
<p>Благо є сповідуватися Господові і співати імені Твоєму, Всевишній.</p>
<p><i>Приспів:</i> Молитвами Богородиці, Спасе, спаси нас.</p>
<p>Сповіщати зарання милість твою і істину твою на всяку ніч.</p>
<p>Молитвами Богородиці:</p>
<p>Бо правий Господь Бог наш і немає неправди в нім.</p>
<p>Молитвами Богородиці:</p>
<p><i>(Якщо скорочується Літургію, перейди до</i> Єдинородний Сину<i>).</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Молитвами Богородиці:</p>
<p><i>Другий антифон повсякденний</i></p>
<p>Господь воцарився, в красу зодягнувся, зодягнувся Господь у силу і перепоясався.</p>
<p><i>Приспів:</i> Молитвами святих твоїх, Спасе, спаси нас.</p>
<p>Він бо утвердив вселенну, вона не порушиться.</p>
<p>Молитвами святих твоїх:</p>
<p>Свідоцтва твої вельми вірні; домові Твоєму. Господи, належить святість на довгі дні.</p>
<p>Молитвами святих твоїх:</p>
<p><i>«Єдинородний Сину»</i></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</p>
<p><i>Третій антифон</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий, у святих дивний Ти, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі.</p>
<p>Спаси нас, Сину Божий:</p>
<p><i>Тропар празника, глас 1:</i> На престолі вогневиднім у вишніх сидиш з Отцем безначальним* і божественним Твоїм Духом.* Благоізволив Ти родитися на землі з Дівиці, що не знала мужа* – Твоєї матері, Ісусе.* Того ради й обрізання довершено на Тобі, людині восьмиденній.* Слава преблагому Твоєму задумові,* слава промислові Твоєму,* слава низходженню Твоєму,* єдиний Чоловіколюбче.</p>
<p><i>І святому, глас 1:</i> На всю землю вийшло вістування Твоє,* прийняла бо вона слово Твоє, що ним боголіпно навчив Ти;* природу того, що існує, пояснив Ти,* звичаї людські прикрасив Ти* – царське священство, отче преподобний Василіє.* Моли Христа Бога* за спасення душ наших.</p>
<p>Слава: <i>Кондак святому, глас 4:</i> Явився єси основою непохитною Церкви,* подаючи всім людям владицтво неукрадне,* запечатавши твоїми веліннями,* небоявленний Василіє преподобний.</p>
<p>I нині: <i>Кондак празника, глас 3</i>: Всіх Господь обрізання терпить* і людські прогрішення як благий обрізує,* дає спасення світові;* і радується в вишніх і Творця єрарх,* і світлоносний, і божественний таїнник Христовий – Василій.</p>
<p><i>Прокімен, глас 6:</i> Спаси, Господи, людей Твоїх і благослови насліддя Твоє <i>(Пс. 27,9).</i></p>
<p><i>Стих:</i> До Тебе, Господи, взиватиму, Боже мій, щоб не відвертався Ти мовчки від мене <i>(Пс. 27,1).</i></p>
<p><i>I святому, глас 1:</i> Уста мої промовлять премудрість і роздуми серця мого – розуміння <i>(Пс. 48,4).</i></p>
<p><i>Апостол: </i> </p>
<p><i>Свята:</i> 
<p><b>Послання до Колосян 2:8-12</b>
 <i>8</i> Вважайте, щоб ніхто вас не збаламутив філософією та пустим обманством, за людським переданням та за первнями світу, а не за Христом.
 <i>9</i> - У ньому бо враз з людською природою живе вся повнота Божества,
 <i>10</i> і ви причасні в тій його повноті. Він бо голова всякого начала і власти.
 <i>11</i> У ньому ви були й обрізані обрізанням нерукотворним, коли ви з себе скинули це смертне тіло, - обрізанням Христовим.
 <i>12</i> Поховані з ним у хрищенні, з ним ви разом також воскресли, вірою в силу Бога, який воскресив його з мертвих.
<p><i>Св.: </i>
<p><b>Послання до Євреїв 7:26-8:2</b>
 <i>26</i> Якраз і годилося, щоб ми мали такого первосвященика непорочного, відлученого від грішників і вищого за небеса,
 <i>27</i> який не має потреби, як архиереї, щодня приносити перше за власні гріхи жертви, а потім за гріхи народу, бо він зробив це раз, принісши себе самого в жертву.
 <i>28</i> Закон бо настановляє архиєреями людей, немочі підлеглих, а слово клятви, що було після закону, настановляє Сина, що навіки досконалий.
 <i>1</i> Головна ж річ нашої бесіди та, що ми маємо такого архиєрея, який возсів на небі по правиці престола Величі,
 <i>2</i> служителя святині й справжнього намету, що його Господь спорудив, не чоловік.
<p><i>Алилуя, глас 8:</i> Пастирю Ізраїля, почуй, Ти, що ведеш Йосифа <i>(Пс. 79,2).</i></p>
<p><i>Стих:</i> Уста праведного повчаться премудрости і язик його промовить суд <i>(Пс. 36,30).</i></p>
<p><i>Євангеліє: </i> </p>
<p><i>Свята:</i> 
<p><b>Євангелія від Луки 2:20,21;40-52</b>
 <i>20</i> А пастухи повернулися, прославляючи й хвалячи Бога за все, що чули й бачили, так, як їм було сказано.
 <i>21</i> Як сповнились вісім день, коли мали обрізати хлоп'ятко, назвали його Ісус - ім'я, що надав був ангел, перше, ніж він зачався в лоні.
 <i>40</i> Хлоп'я ж; росло й міцніло, сповнюючися мудрістю, і Божа благодать була на ньому.
 <i>41</i> Батьки його ходили щороку в Єрусалим на свято Пасхи.
 <i>42</i> І як йому було дванадцять років, вони пішли, як був звичай, на свято.
 <i>43</i> Коли минули ті дні, і вони поверталися, то хлопчина Ісус зостався у Єрусалимі; батьки ж його про те не знали.
 <i>44</i> Гадаючи, що він у гурті, вони пройшли день дороги й аж тоді почали його шукати між родичами та знайомими,
 <i>45</i> а, не знайшовши, повернулися в Єрусалим, щоб там його шукати.
 <i>46</i> Через три дні знайшли його у храмі, як він сидів серед учителів та слухав і запитував їх.
 <i>47</i> Усі ті, що його слухали, чудувались його розумові й відповідям.
 <i>48</i> Побачивши його, вони були здивовані, й сказала йому його мати: “Дитино, чому ти це так зробив нам? Ось батько твій і я, боліючи, тебе шукали.”
 <i>49</i> Він же відповів їм: “Чого ж ви мене шукали? Хіба не знали, що я маю бути при справах Отця мого?”
 <i>50</i> Але вони не зрозуміли слова, що він сказав їм.
 <i>51</i> І він пішов з ними й повернувсь у Назарет і був їм слухняний. А мати його зберігала всі ці слова у своїм серці.
 <i>52</i> Ісус же зростав мудрістю, літами й ласкою в Бога та людей.
<p><i>Св.: </i>
<p><b>Євангелія від Луки 6:17-23</b>
<i>17</i> Зійшовши з ними, він став на рівнім місці, й була там велика сила його учнів і людей вельми багато з Юдеї та з Єрусалиму, і з побережжя Тиру та Сидону.
 <i>18</i> Вони прийшли послухати його й оздоровитись від своїх недуг; і всі ті, що їх мучили нечисті духи, теж оздоровлялись.
 <i>19</i> Увесь народ намагався його торкнутися, бо сила виходила з нього й усіх оздоровляла.
 <i>20</i> Тоді він, звівши на своїх учнів очі, почав казати: “Блаженні вбогі, - бо ваше Царство Боже.
 <i>21</i> Блаженні, голодні нині, бо ви насититеся. Блаженні, що плачете нині, бо будете сміятись.
 <i>22</i> Блаженні будете, коли вас ненавидітимуть люди, коли вас вилучать, коли ганьбитимуть вас та коли викинуть, як безчесне, ваше ім'я Сина Чоловічого ради.
 <i>23</i> Радійте того дня і веселіться, бо ваша нагорода велика в небі. Так само бо поводилися з пророками батьки їхні.
<p><i>Замість </i>Достойно, <i>співаємо:</i></p>
<p>Тобою радується, Благодатная, всяка твар, ангельський собор і чоловічеський рід, освященний храме і раю словесний, дівственна похвало, що із неї Бог воплотився і младенцем став – перед віками сущий Бог наш. Лоно бо Твоє престолом сотворив і утробу Твою просторішою небес учинив. Тобою радується, Благодатная, всяка твар, слава Тобі.</p>
<p><i>Причасний:</i> Хваліте Господа з небес, хваліте Його в вишніх <i>(Пс. 148,1).</i></p>
<p><i>Другий:</i> В пам’ять вічну буде праведник, злих слухів не убоїться <i>(Пс. 111,6-7).</i> Алилуя, <i>тричі</i>.</p>
<p>* * *
<p><b>Обрізання Господа Бога і Спаса нашого Ісуса Христа</b>
<p>Ісуса Христа, згідно зі звичаями і традиціями закону Мойсея, приносять до обрізання на восьмий день. Здавалося б, Бог, Ісус Христос – і приймає людські приписи, закони. Цим самим Спаситель хоче підкреслити дуже важливу річ: наскільки важливо шанувати порядки, які маємо в Церкві, які маємо в суспільстві. Погляньмо, як часто ми нехтуємо багатьма речами. До дуже багатьох речей, ситуацій, маємо свої підходи, своє розуміння того, як би мало бути, як треба чинити. Так, закон існує, але для когось; правила існують, але для когось; постанови існують, але для когось. <b>Ми дуже часто самі стаємо критерієм закону чи правди.</b> А це дуже небезпечно! Ця подія вчить нас поваги до того, що є в Церкві, поваги до традицій у Церкві, поваги до того, що маємо в Переданні Церкви. 
<p><b>Преосв. Венедикт, єпископ Львівський</b>