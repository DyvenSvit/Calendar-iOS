<p>Січень 27 (14) Середа</p>
<p>Віддання празника Богоявлення. </p>
<p>Прпп. отців у Синаї і Раїті повбиваних. Пам'ять переставлення св. рівноап. Ніни, просвітительки Грузії. </p>
<p>*
<p>Любов привела нам з небес Божого Сина. З любові дано нам всі блага: знищена смерть, полонений ад, врятований Адам. З любові створено з ангелів і людей одне стадо. З любові відкрито рай, обіцяно нам небесне царство. Любов навчала мудрості рибаків, укріпляла мучеників, замінила пустиню у спільне життя, гори й вертепи наповнила співами псалмів, мужів і жінок навчила йти вузькою дорогою... Хто в силі висловити всі заслуги любові? О блаженна любове, подателько всіх благ! (св. Єфрем Сирійський, Слово 37).</p>
<p>*<p>о. Юліян Катрій, ЧСВВ, Перлини Східних Отців / 3-тє вид., - Львів: Місіонер, 2006.