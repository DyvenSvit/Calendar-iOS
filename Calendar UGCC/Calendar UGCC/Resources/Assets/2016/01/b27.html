<p>Січень 27 (14) Середа</p>
<p>Віддання празника Богоявлення. </p>
<p>Прпп. отців у Синаї і Раїті повбиваних. Пам'ять переставлення св. рівноап. Ніни, просвітительки Грузії. </p>
<p>* * *
<p><i>Антифон 1</i></p>
<p><i>Стих 1:</i> Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Стала Юдея святиня його,* Ізраїль – володіння Його <i>(Пс. 113,2).</i></p>
<p>Молитвами Богородиці:</p>
<p><i>Стих 3:</i> Море виділо і побігло,* Йордан повернувся назад <i>(Пс. 113,3).</i></p>
<p>Молитвами Богородиці:</p>
<p><i>Стих 4:</i> Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p>Молитвами Богородиці:</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. Молитвами Богородиці:</p>
<p><i>Антифон 2</i></p>
<p><i>Стих 1:</i> Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Стих 2:</i> Бо прихилив вухо Своє до мене* і у дні мої призову <i>(Пс. 114,2).</i></p>
<p>Спаси нас, Сину Божий:</p>
<p><i>Стих 3:</i> Обняли мене болісті смерти,* біди адові зустріли мене <i>(Пс. 114,3).</i></p>
<p>Спаси нас, Сину Божий:</p>
<p><i>Стих 4:</i> Милостивий Господь і праведний* і Бог наш милує <i>(Пс. 114,4).</i></p>
<p>Спаси нас, Сину Божий:</p>
<p>Слава, і нині: Єдинородний Сину:</p>
<p><i>Антифон 3</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі.</p>
<p>Спаси нас, Сину Божий:</p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Слава інині: <i>Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо він благий, бо на віки милість Його <i>(Пс. 117,1).</i></p>
<p><i>Апостол: </i> </p>
<p><b>Послання до Євреїв 10:1-18</b><p>
 <i>1</i> Закон бо, мавши лиш тінь майбутніх благ, а не самий образ речей, ніколи не може тими самими жертвами, які приносяться щороку, повсякчасно зробити досконалими тих, які приступають до Бога.
 <i>2</i> Чи ж їх не перестали б приносити, коли б ті, що служать, очистившись раз назавжди, не мали більше ніякої свідомости гріхів?
 <i>3</i> Власне, навпаки: ними нагадуються щороку гріхи,
 <i>4</i> бо неможливо, щоб кров волів та козлів усунула гріхи.
 <i>5</i> Тому, входячи у світ, говорив: «Ти не хотів ні жертв, ані приносу, але приготував єси тіло мені.
 <i>6</i> Ти не вподобав собі ні всепалень, ні жертви за гріхи.
 <i>7</i> Тоді я сказав: Ось іду, бо у сувої книги написано про мене, щоб учинити твою волю, Боже.»
 <i>8</i> Сказавши вище: «Ні жертв, ані приношень, ні всепалень, ані жертви за гріхи ти не схотів і не вподобав собі», дарма що вони приносяться за законом, тоді сказав:
 <i>9</i> «Ось я іду вчинити твою волю.» Касує, отже, перше, щоб установити друге.
 <i>10</i> Силою тієї волі ми освячені приносом тіла Ісуса Христа раз назавжди.
 <i>11</i> Кожен священик стоїть щодня, служачи і часто приносячи ті самі жертви, які ніколи не можуть гріхів змити.
 <i>12</i> Він же, принісши лиш одну за гріхи жертву, возсів назавжди по правиці Бога,
 <i>13</i> чекаючи далі, поки його вороги не будуть покладені, як підніжок, йому під ноги.
 <i>14</i> Бо він лиш одним приносом удосконалив назавжди тих, що освячуються.
 <i>15</i> Про це й Дух Святий теж свідчить, коли каже:
 <i>16</i> «Ось той завіт, що його я по тих днях заключу з ними, каже Господь: вкладу мої закони в серця їхні, й на умах їхніх випишу їх.
 <i>17</i> Ні їхніх гріхів, ні беззаконня більше не згадуватиму.»
 <i>18</i> А де прощення гріхів, там непотрібно вже приносу за гріхи.
<p><i>Алилуя, глас 4:</i> Принесіть Господеві, сини Божі, принесіть Господеві молодих баранців <i>(Пс. 28,1).</i></p>
<p><i>Стих:</i> Глас Господній над водами, Бог слави загремів, Господь над водами великими <i>(Пс. 28,3).</i></p>
<p><i>Євангеліє: </i> </p>
<p><b>Євангелія від Марка 8:30-34</b><p>
 <i>30</i> Але наказав їм гостро, щоб нікому не говорили про нього.
 <i>31</i> І він узяв навчати їх, що Синові Чоловічому багато треба вистраждати, а й відцураються його старші, первосвященики та книжники, буде він убитий, по трьох же днях воскресне.
 <i>32</i> А говорив про це відкрито. Тоді Петро, взявши його набік, заходився йому докоряти.
 <i>33</i> Він же, обернувшись і глянувши на своїх учнів, скартав Петра і сказав: &quot;Геть від мене, сатано! Бо гадаєш ти не про те, що Боже, лише про те, що людське.&quot;
 <i>34</i> І прикликавши народ разом із своїми учнями, сказав їм: &quot;Коли хтось хоче йти за мною, хай зречеться себе самого, візьме на себе хрест свій і йде слідом за мною.
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11).</i> Алилуя, <i>тричі.</i></p>
<p>* * *
<p><b>Євр. 10, 1–18. «Бо Він лиш одним приносом удосконалив назавжди тих, що освячуються»</b>
<p>Якщо ми хочемо змінитися, викорінити з себе якусь негативну рису, то бачимо, що треба докласти немало старань, щоб лиш щось мале змінити в собі. З досвіду знаємо, як це не легко. Іноді працюємо над собою і, здавалось би, подолали ту чи ту ваду, пристрасть, а вона повертається. Через довгі місяці та роки життя втрачаємо надію, що щось зможемо змінити, що зможемо стати іншими. 
<p>Але Ісус Христос дивиться на наші недосконалості зовсім інакше, Він не тільки не розчаровується в нас, Він уже дарував нам досконалість. Ми здатні бути досконалими, аби ми цього забажали. Як сказав апостол Павло, що все можу в Тому, хто укріплює мене, в Христі. Господь нас обдарував досконалістю – отже жити свято ми спроможні. 
<p><b>По словах апостола лише один принос зробив нас досконалими – жертва Ісуса Христа, тому не падаймо ніколи у відчай  і не зневірюймось, а вірмо, що смерть Господа за нас не була випадковою! </b>
<p><b>Мр. 8, 30-34. «Геть від мене, сатано!»</b>
<p>Ця фраза може видатися нам дивною, адже Ісус Христос, який десь хвилю перед тим вказує на Петра як на скелю, на якій збудує свою Церкву, не вагаючись, називає Петра сатаною. Це тому, бо Спаситель зауважив, що в цей час у своїй поведінці та судженні Петро піддається впливу сатани, приймає його думки. А ці помисли надто прості, надто людські й душевні. Господь вказує, що Його шлях іде через страждання й терпіння, а Петро дає Йому пораду, яку апостолові підсуває диявол.
<p>Наше життя – це дорога, через яку нас веде Господь. Хай яких скорбот, труднощів, проблем воно не було б сповнене, завжди маємо бути свідомі, що за всім стоїть Господь. І все, що стається, не позбавлене сенсу. Творець чомусь посилає в наше життя не тільки радість і щастя, а й терпіння та страждання. Може, ми й не бачимо в цьому логіки чи потреби, але дуже важливо пам’ятати, що Бог має свій план щодо нашого життя, і бути витривалим. <b>Так, як Господь, наш Спаситель, прийняв волю Отця, так і ми маємо з миром і спокоєм приймати все, що б нам Господь не посилав, не піддаючись спокусі нарікати і зневірюватися.</b>
<p><b>Преосв. Венедикт, єпископ Львівський</b>