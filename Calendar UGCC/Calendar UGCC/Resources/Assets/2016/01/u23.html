<p>Січень 23 (10) Субота</p>
<p><i>Субота по Богоявленні.</i></p>
<p>Пратулинських мчч. Св. Григорія, єп. Ниського, Прп. Дометіяна єп. Мелітинського. Прп. Маркіяна, пресвітера й економа Великої Церкви.</p>

<p><i>Вечірня:</i> «Блажен муж». На «Господи, взиваю» 8 стихир: 3 свята, 5 мчч., Сл.: мчч., І нині: свята. Прокімен дня. Три читання мчч.: Іс. 43, 9-14; Муд. 3, 1-9; Муд. 5, 15 – 6, 3 <i>або</i> Плач Єремії 3, 25-40. Стиховня мчч., Сл.: мчч., І нині: свята. По «Отче наш»: тропар мчч., Сл., І нині: свята. Відпуст великий з помин. свята і мчч. [*]</p>
<p><i>Утреня: </i>по «Бог Господь»: тропар свята (2), Сл.: мчч., І нині: свята. Катизми черг., сідальні мчч., Сл., І нині: свята. Полієлей з Величанням, сідал. мчч., Сл., І нині: сідал. свята. Степенна, глас 4: «Від юності моєї», все інше до канону – мчч. Єв. Йо. зач. 52; 15, 17 – 16, 2. Канон свята та мчч. Катавасія «Глибини». По 9-ій пісні – світильний мчч. (2), Сл., І нині: свята. Хвалитних стихир 4 мчч., Сл.: мчч., І нині: свята. По вел. славослов’ї – тропар мчч., Сл., І нині: тропар свята. Відпуст великий з помин. свята і мчч. </p>
<p><i>Часи:</i> на всіх тропар свята; Сл.: мчч. Кондаки: 1 та 6 – свята; 3 та 9 – мчч.</p>
<p><i>Літургія:</i> антифони: перші два – свята, третій – загальний з приспівом свята. Тропар свята і мчч., Сл.: конд. мчч., І нині: конд. свята; прокімен і алилуя свята і мчч. <i>Суботи:</i> Ап. – Еф. 233 зач.; 6, 10-17.Єв. – Мт. 7 зач.; 4, 1-11.<i> Мчч.: </i>Ап. - Еф. 233 зач., 6:10-17. Єв. - Мт. 36 зач.; 10:16-22. Замість «Достойно» – ірмос 9-ї пісні канону свята з приспівом. Причасний свята і мчч. Відпуст з помин. свята і мчч.</p>
<p>---
<p>[*] <i>Згідно з Кан. 114, §3 Партикулярного права УГКЦ, свято Пратулинських мчч. входить в перелік свят, коли вірних заохочується до участі в богослуженні, з огляду на це, подаємо полієлейну службу цим святим.</i>