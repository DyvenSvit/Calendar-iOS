<p>Січень 22 (9) П’ятниця</p>
<p>Св. мч. Полієвкта.</p>
<p>* * *
<p><i>Антифон 1</i></p>
<p><i>Стих 1:</i> Во ісході Ізраїлевім із Єгипту,* дому Якова із людей варварів <i>(Пс. 113,1).</i></p>
<p><i>Приспів:</i> Молитвами Богородиці,* Спасе, спаси нас.</p>
<p><i>Стих 2:</i> Стала Юдея святиня його,* Ізраїль – володіння Його <i>(Пс. 113,2).</i></p>
<p>Молитвами Богородиці:</p>
<p><i>Стих 3:</i> Море виділо і побігло,* Йордан повернувся назад <i>(Пс. 113,3).</i></p>
<p>Молитвами Богородиці:</p>
<p><i>Стих 4:</i> Що з тобою, море, що Ти побігло,* і з тобою, Йордане, що Ти повернувся назад? <i>(Пс. 113,5).</i></p>
<p>Молитвами Богородиці:</p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь. Молитвами Богородиці:</p>
<p><i>Антифон 2</i></p>
<p><i>Стих 1:</i> Возлюбив я, бо вислухав Господь* голос моління мого <i>(Пс. 114,1).</i></p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p><i>Стих 2:</i> Бо прихилив вухо Своє до мене* і у дні мої призову <i>(Пс. 114,2).</i></p>
<p>Спаси нас, Сину Божий:</p>
<p><i>Стих 3:</i> Обняли мене болісті смерти,* біди адові зустріли мене <i>(Пс. 114,3).</i></p>
<p>Спаси нас, Сину Божий:</p>
<p><i>Стих 4:</i> Милостивий Господь і праведний* і Бог наш милує <i>(Пс. 114,4).</i></p>
<p>Спаси нас, Сину Божий:</p>
<p>Слава, і нині: Єдинородний Сину:</p>
<p><i>Антифон 3</i></p>
<p>Прийдіте, возрадуємося Господеві, воскликніть Богу, Спасителеві нашому.</p>
<p><i>Приспів:</i> Спаси нас, Сину Божий,* що хрестився в Йордані від Йоана, співаємо Тобі: Алилуя.</p>
<p>Ідім перед лицем його з ісповіданням і псалмами воскликнім йому.</p>
<p>Спаси нас, Сину Божий:</p>
<p>Бо Бог – великий Господь і цар великий по всій землі.</p>
<p>Спаси нас, Сину Божий:</p>
<p><i>Тропар, глас 1:</i> Коли в Йордані хрестився Ти, Господи,* Троїчне явилося поклоніння:* бо Родителя голос свідчив Тобі,* возлюбленим Сином Тебе називаючи;* і Дух у виді голубинім засвідчив твердість слова.* Явився Ти, Христе Боже,* і світ просвітив, слава Тобі.</p>
<p>Слава інині: <i>Кондак, глас 4:</i> Явився єси днесь вселенній* і світло Твоє, Господи, знаменувалося на нас,* що зі зрозумінням оспівуємо Тебе:* Прийшов єси і явився єси – Світло неприступне.</p>
<p><i>Прокімен, глас 4:</i> Благословен, хто йде в ім’я Господнє; Бог – Господь і явився нам <i>(Пс. 117,26-27).</i></p>
<p><i>Стих:</i> Сповідуйтеся Господеві, бо він благий, бо на віки милість Його <i>(Пс. 117,1).</i></p>
<p><i>Апостол: </i> </p>
<p><b>Перше послання до Корінтян 12:7-11</b><p>
 <i>7</i> Кожному дається виявлення Духа на спільну користь.
 <i>8</i> Одному бо дається через Духа слово мудрости; іншому, згідно з тим самим Духом, слово знання;
 <i>9</i> іншому віра у тім самім Дусі; іншому дар зцілення у тім єдинім Дусі;
 <i>10</i> іншому сила творити чуда; іншому дар пророкування; іншому розпізнавання духів, іншому різні мови, іншому ж тлумачення мов.
 <i>11</i> А все це чинить один і той же Дух, що розподілює кожному, як він хоче.
<p><i>Алилуя, глас 4:</i> Принесіть Господеві, сини Божі, принесіть Господеві молодих баранців <i>(Пс. 28,1).</i></p>
<p><i>Стих:</i> Глас Господній над водами, Бог слави загремів, Господь над водами великими <i>(Пс. 28,3).</i></p>
<p><i>Євангеліє: </i> </p>
<p><b>Євангелія від Луки 12:2-12</b><p>
 <i>2</i> Нічого бо нема захованого, що б не відкрилося, і скритого, що б не виявилось.
 <i>3</i> Ось чому те, що ви потемки сказали, почується при світлі; і те, що на вухо ви говорили десь по сховках, оголоситься на крівлях.
 <i>4</i> Кажу вам, моїм друзям: Не бійтесь тих, що убивають тіло, а потім більш нічого заподіяти не можуть.
 <i>5</i> Я покажу вам, кого треба боятись: бійтеся того, що, вбивши, має владу вкинути в пекло. Так, кажу вам: Того бійтесь.
 <i>6</i> Хіба п'ять горобців не продаються за два шаги? А ні один з них не забутий у Бога.
 <i>7</i> Ба навіть і волосся на голові у вас усе пораховане. Не бійтесь: ви вартісніші за багатьох горобців!
 <i>8</i> Кажу вам: Кожен, хто визнає мене перед людьми, і Син Чоловічий визнає такого перед ангелами Божими.
 <i>9</i> Хто ж мене відречеться перед людьми, того і я відречуся перед ангелами Божими.
 <i>10</i> І всякому, хто скаже слово проти Сина Чоловічого, воно проститься йому; а тому, хто хулитиме Святого Духа, не проститься.
 <i>11</i> Коли вас приведуть у синагоги, до урядів та до влади, не клопочіться тим, як або що вам відповісти, або що казати,
 <i>12</i> бо Дух Святий навчить вас тієї години, що треба говорити.”
<p><i>Замість </i>Достойно, <i>приспів:</i> Величай, душе моя, царя – Христа, що хрестився в Йордані.</p>
<p><i>І ірмос, глас 2:</i> Не зуміє ніякий язик достойно благохвалити, тривожиться й ум, і то надсвітній, коли оспівує Тебе, Богородице; одначе Ти, благая, прийми віру, бо любов нашу божественну знаєш, бо Ти є християн заступниця, Тебе величаємо.</p>
<p><i>Причасний:</i> Явилася благодать Божа спасительна всім людям <i>(Тт. 2,11).</i> Алилуя, <i>тричі.</i></p>
<p>* * *
<p><b>Лк. 12, 2-12. «Кожного, хто визнає мене перед людьми, і Син Чоловічий визнає такого перед ангелами Божими».</b>
<p>Іноді, коли більше починаємо пізнавати християнство, правди віри, у нас виникає роздвоєність: з одного боку, ми вже багато знаємо про Бога й відчуваємо обов’язок, заклик Ісуса Христа визнавати свою віру перед людьми, з іншого – не хочемо позбуватися того стилю життя, яким жили раніше, не дуже прагнучи виявляти своє християнство. Тому дотримуватися заклику свідчити про Господа не завжди для нас просто, адже свою віру можемо виявляти тільки тоді, коли нею почнемо жити.
<p>Це так, як з чужою мовою: ми навчимося говорити нею тільки тоді, коли її пізнаємо. А тією Божою мовою, мовою любові, прощення можемо говорити лише тоді, коли будемо більше й глибше пізнавати Господа. <b>Коли будемо глибше з Богом, тоді зможемо невимушено давати свідчення про Господа, якого ми пізнали, для людей, яких зустрічаємо на своїй життєвій дорозі!</b>
<p><b>Преосв. Венедикт, єпископ Львівський</b>