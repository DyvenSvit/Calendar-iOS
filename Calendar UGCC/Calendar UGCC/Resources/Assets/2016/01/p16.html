<p>Січень 16 (3) Субота</p>
<p><i>Субота перед Богоявленням.</i>
<p>Св. прор. Малахії. Св. мч. Гордія.</p>
<p>*
<p>Хрищення має не одну, але багато назв. Це очищення називають купіллю відродження, як каже Апостол: «Він спас нас... купіллю відродження і відновленням Святого Духа» (Тит. 3:5). Хрищення називають і просвітленням, як і каже Апостол: «Згадайте перші дні, коли ви тільки що просвітлені, знесли терпляче таку велику боротьбу страждань» (Євр. 10: 32). Називають і хрищенням: «Всі - бо ви, що в Христа христилися, у Христа одягнулися» (Гал. 3: 27). Називають також погребенням: «Ми поховані з Ним через хрищення на смерть» (Рим. 6:4). Називають і обрізанням: «У Ньому ви були й обрізані обрізанням нерукотворним, коли ви з себе скинули це смертне тіло - обрізанням Христовим» (Кол. 2:11). Називають і хрестом: «Старий наш чоловік став розп'ятий з Ним, щоб знищилось оце гріховне тіло» (Рм. 6:6). Можна б навести ще багато інших назв (св. Іван Золотоустий, Слова повчальні 1).</p>
<p>*<p>о. Юліян Катрій, ЧСВВ, Перлини Східних Отців / 3-тє вид., - Львів: Місіонер, 2006.
