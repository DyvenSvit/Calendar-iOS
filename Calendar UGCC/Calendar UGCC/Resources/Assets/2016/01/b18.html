<p>Січень 18 (5) Понеділок </p>
<p>Навечір’я Богоявлення.</p>
<p>Свв. мчч. Теопемпта й Теони. Прп. Синклитікії Олександрійської. </p>
<p>* * *
<p><i>На Літургії св. Василія Великого, якщо служиться без вечірні</i></p>
<p><i>Тропар, глас 4:</i> Повернулася назад колись ріка Йордан під милоттю Єлисеєвою,* коли вознісся Ілля,* і розділилися води обабіч,* і сталась сушею дорога, що була мокрою*– в образ воістину хрещення,* яким ми пливуче русло життя проходимо.* Христос явився у Йордані освятити води.</p>
<p>Слава, і нині: <i>Кондак, глас 4:</i> У струях днесь Йорданових був Господь,* каже Йоанові:* Не бійся мене хрестити,* я бо прийшов спасти Адама первозданного.</p>
<p><i>Прокімен, глас 3:</i> Господь просвіщення моє і спаситель мій, кого убоюся? <i>(Пс. 26,1).</i></p>
<p><i>Стих:</i> Господь захисник життя мого, кого устрашуся? <i>(Пс. 26,1).</i></p>
<p><i>Апостол: </i> </p>
<p><b>Перше послання до Корінтян 9:19-27</b><p>
 <i>19</i> Бувши від усіх вільний, я став усім слугою, щоб ще більше їх придбати.
 <i>20</i> Я став для юдеїв як юдей, щоб юдеїв придбати; для тих, що під законом, я став як під законом, - хоч сам я не під законом, - щоб тих, що під законом, придбати.
 <i>21</i> Для тих, що без закону, я став як без закону, хоч я і не був без Божого закону, бувши під законом Христовим, щоб придбати тих, які без закону.
 <i>22</i> Для слабких я став як слабкий, щоб слабких придбати. Для всіх я став усім, щоб конче деяких спасти.
 <i>23</i> Усе я роблю заради Євангелії, щоб став я співучасником її.
 <i>24</i> Хіба не знаєте, що ті, які біжать на перегонах, біжать усі, але лиш один бере нагороду? Біжіть так, щоб її осягнути!
 <i>25</i> Кожний змагун стримується від усього; однак ті, щоб тлінний вінець здобути, а ми - нетлінний.
 <i>26</i> Тож і я біжу, та не як навманці; веду кулачний бій, не як повітря б'ючи,
 <i>27</i> а умертвляю своє тіло і поневолюю, щоб, проповідуючи іншим, я сам, бува, не став непридатним.
<p><i>Алилуя, глас 6:</i> Видало серце моє слово добре, говорю я про діла мої цареві <i>(Пс. 44.2).</i></p>
<p><i>Стих:</i> Гарний красою понад синів людських, вилилася врода на губах твоїх <i>(Пс. 44.3).</i></p>
<p><i>Євангеліє: </i> </p>
<p><b>Євангелія від Луки 3:1-18</b><p>
 <i>1</i> П'ятнадцятого року правління кесаря Тиверія, коли Понтій Пилат був правителем Юдеї, Ірод - четверовласником Галилеї, Филип же, його брат, четверовласником краю Ітуреї та Трахонітіди, а Лісаній четверовласником Авілени,
 <i>2</i> за первосвящеників Анни та Каяфи, слово Боже було до Йоана, сина Захарії, в пустині.
 <i>3</i> І він ходив по всій околиці йорданській, проповідуючи хрищення покаяння на прощення гріхів,
 <i>4</i> як писано в книзі віщувань пророка Ісаї: “Голос вопіющого в пустині: Готуйте путь Господню, вирівняйте стежки його.
 <i>5</i> Кожна долина заповниться, кожна гора й горб знизиться, нерівне вирівняється, дороги вибоїсті стануть гладкі,
 <i>6</i> а кожна людина побачить спасіння Господнє.”
 <i>7</i> Він, отже, говорив до людей, що приходили христитися до нього: “Гадюче поріддя! Хто вам вказав утікати від настигаючого гніву?
 <i>8</i> Чиніть плоди, достойні покаяння, і не беріться говорити собі: Маємо за батька Авраама. Кажу бо вам, що Бог з цього каміння може підняти дітей для Авраама.
 <i>9</i> Ба вже і сокира прикладена до кореня дерев: кожне бо дерево, що не приносить доброго плоду, буде зрубане та вкинуте в вогонь.”
 <i>10</i> Люди питали його: “Що ж нам робити?”
 <i>11</i> Він відповів їм: “Хто має дві одежі, нехай дасть тому, що не має. А хто має харч, нехай так само зробить.”
 <i>12</i> Прийшли також митарі христитись і йому мовили: “Учителю, що маємо робити?”
 <i>13</i> А він сказав їм: “Нічого більше понад те, що вам призначено, не робіть.”
 <i>14</i> Вояки теж його питали: “А ми що маємо робити?” Він відповів їм: “Нікому кривди не чиніть, фальшиво не доносьте і вдовольняйтесь вашою платнею.”
 <i>15</i> А із-за того, що люди вижидали (Месії), кожен сам у собі розмірковував про Йоана, чи не він часом Христос.
 <i>16</i> Йоан, звертаючись до всіх, озвався: “Я вас хрищу водою, але йде сильніший від мене, якому я негідний розв'язати ремінь від взуття. Той буде вас христити Духом Святим і вогнем.
 <i>17</i> Його лопата в руці в нього, щоб вичистити тік свій і зібрати пшеницю в свою клуню, а полову спалити вогнем невгасимим.”
 <i>18</i> Навчаючи ж багато й іншого, він звіщав народові Добру Новину.
<p><i>Замість</i> Достойно, <i>співаємо:</i> Тобою радується, Благодатная, всяка твар, ангельський собор і чоловічеський рід, освященний храме і раю словесний, дівственна похвало, що із неї Бог воплотився і младенцем став – перед віками сущий Бог наш. Лоно бо Твоє престолом сотворив і утробу Твою просторішою небес учинив. Тобою радується, Благодатная, всяка твар, слава Тобі.</p>
<p><i>Причасний:</i> Хваліте Господа з небес, хваліте Його в вишніх <i>(Пс. 148,1).</i> Алилуя, <i>тричі</i>.</p>
