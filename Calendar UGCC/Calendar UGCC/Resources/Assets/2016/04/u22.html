<p>Квітень 22 (9) П’ятниця</p>
<p>Св. мч. Євпсихія.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді та 3 мч., Сл., І нині: богород. Прокімен Тріоді: «До Господа візвав я» і одне читання Тріоді: Бт. 46, 1-7, відтак другий прокімен: «Господь тебе від усього злого стерегтиме» і друге читання: Прип. 23, 15-24, 5. «Сподоби, Господи». Стиховня Тріоді. По «Отче наш» - все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 5-го гласу. Катизми 3; сідальні: 1-й – Октоїха, 2-й і 3-й – Тріоді. Пс. 50 і канон. На 5-ій, 8-ій, та 9-ій – канон мч. та два Тріоді. На інших – тільки канон мч. Катавасія – ірмос останнього канону. По 3-ій – сідал. мч., по 6-ій – конд.-ікос мч. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава» а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) і по останньому поклоні одразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
