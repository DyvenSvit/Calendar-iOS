<p>Квітень 23 (10) Субота</p>
<p>Субота Лазарева.</p>
<p>Свв. мчч. Терентія, Помпія і тих, що з ними.</p>
<p><i>Літургія Передосвячених Дарів</i>: катизма 18. На “Господи, взиваю” 10 стихир Тріоді, Сл.: Тріоді, І нині: Тріоді. Прокімен: “Допомога наша”, читання: Бт. 49, 33-50, 1-26; другий прокімен: “Ті, що надіються на Господа”, читання: Прип. 31, 8-31. Далі - за чином Літургія Передосвячених Дарів.</p>
<p><i>Від цієї суботи аж до неділі ап. Томи включно співаємо тільки службу з Тріоді.</i></p>
<p><i>Утреня</i>: по “Бог Господь”: тропар свята (2), Сл., І нині: свята. Катизми черг., сідальні свята, “Ангельський собор” саме так, як у неділю; і по сідальних – “Воскресіння Христове”, Пс. 50 і одразу два канони свята. Катавасія після кожної пісні – ірмос канону Тріоді. По 3-ій – сідальний свята, по 6-ій – конд.-ікос свята. На 9-ій не співаємо “Чеснішу”; по 9-ій – “Свят Господь Бог наш” (3), світильний свята. Хвалитні – 8, всі свята, Сл.: свята, І нині: “Преблагословенна”. По вел. славослов’ї – тропар свята. Відпуст свята.</p>
<p><i>Часи</i>: на всіх тропар і кондак свята.</p>
<p><i>Літургія св. Йоана Золотоустого:</i> вся служба свята; замість Трисвятого співаємо: “Ви, що в Христа хрестилися”. Ап. – Євр. 333 зач.; 12, 28-13, 8. Єв. – Йо. 39 зач.; 11, 1-45. Замість "Достойно" - ірмос 9-ї пісні канону утрені. Причасний свята.</p>
