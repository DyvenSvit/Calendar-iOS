<p>Квітень 12 (30) Вівторок</p>
<p>Прп. Йоана Ліствичника.</p>
<p><i>Вечірня (цього тижня змінюється звичний порядок читання катизм)</i>: катизма 10. На «Господи, взиваю» 6 стихир: 3 Тріоді і 3 прп., Сл., І нині: богород.. Прокімен Тріоді: «Навчи мене» і читання Тріоді: Бт. 13, 12-18; другий прокімен: «Господь Бог любить» і читання: Прип. 14, 27 – 15, 4. «Сподоби, Господи». Стиховня Тріоді. По «Отче наш» - все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 4-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і молитва «Спаси, Боже, людей Твоїх». На 1-ій, 3-ій, 4-ій, 5-ій, 6-ій, 7-ій піснях канон прп. На 2-ій – два канони Тріоді; на 8-ій та 9-ій – прп. і два Тріоді. Катавасія – ірмос останнього канону. По 3-ій – сідал. прп., по 6-ій – конд.-ікос прп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава», а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо</i></p>
