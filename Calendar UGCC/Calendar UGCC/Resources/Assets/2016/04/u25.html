<p>Квітень 25 (12) Понеділок</p>
<p>Страсний тиждень. Великий понеділок.</p>
<p>Прп. і ісп. Василія, єп. Парійського.</p>
<p><i>Вечірня: </i>катизми нема. На “Господи, взиваю” 6 стихир Тріоді, Сл.: Тріоді, І нині: Тріоді. Прокімен дня. Стиховня Тріоді. По “Отче наш” співаємо 3 тропарі з поклонами, а “Під Твою милість” – без поклону. “Господи, помилуй” (40) й інше, як у часослові, тільки до кінця 3-го великого поклону – молитви св. Єфрема і одразу виголос: “Слава Тобі, Христе Боже”.</p>
<p><i>Утреня</i>: замість “Бог Господь” співаємо “Алилуя” розлого і мелодійно на 8 глас і тропар “Ось Жених” (2), Сл, І нині: той самий. Катизми три, сідальні Тріоді. Відтак, “Щоб удостоїтись нам”, Єв. Мт. зач. 84; 21, 18-43. Пс. 50. Трипіснець Тріоді. Перед конд.-ікосом співається мала єктенія; на 9-ій пісні “Чеснішу” не співається, ані “Достойно” по каноні, але одразу по катавасії – малу єктенію і світильний “Чертог Твій”(2), Сл, І нині: той самий. Хвалитних стихир – 4: Тріоді, Сл, І нині: Тріоді. Мале славослов’я і, по єктенії “Сповнім”, –стиховня Тріоді та все інше з поклонами, як у посні дні Великого посту, <i>і якщо не приєднуємо перший час, то відпуст:</i> «Господь, що гряде на вольну страсть спасіння нашого ради…»</p>
<p><i>Часи</i>: все за пісним уставом святої Чотиридесятниці, лише на всіх Часах кондак Тріоді. </p>
