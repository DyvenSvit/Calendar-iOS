<p>Квітень 30 (17) Субота</p>
<p>Велика субота. </p>
<p>Прп. Симеона, що в Персиді. Прп. Акакія, єп. Мелитинського.</p>
<p><i>Вечірня з винесенням Плащаниці</i>: <i>священик в єпітрахилі творить мал. поклін перед престолом, відсуває катапетасму, виходить південними дверима перед св. двері і далі Початок звичайний. </i>На “Господи, взиваю” 6 стихир Тріоді, Сл.: Тріоді., І нині: Тріоді. Вхід з Євангелієм. 3 читання Тріоді. Прокімен “Поділили ризи”, читання Виходу 33, 11-22; прокімен “Розсуди, Господи”, читання Йова 42, 12-16; прокімен “Поклали Мене”, читання Ісаї 53, 13-15; 53, 1-12; Ап. 1 Кор. зач. 126; 1, 18-31; 2, 1-2; та Єв. Мт. зач. 110; 27, 1-38; Лк. 23, 39-43; Мт. 27, 39-54; Йо. 19, 31-37; Мт. 27, 55-61. На стиховні стихири Тріоді, Сл., І нині: “Тебе, що світлом”.<i> Після прохальної єктенії відбувається обхід у такий спосіб: священик одягається у всі ризи. Наперед походу йде хрестоносець, хоругви, братство, хор. Старший брат несе Євангеліє, священик дає Плащаницю старшим братам, її несуть ногами до людей. Священик йде перед Плащаницею і кадить. Похід виходить з церкви і повертає праворуч; обійшовши церкву тричі або один раз, заходять до церкви. Під час обходу співають Стихири на стиховні.</i> Тропар “Благообразний Йосиф” (3). <i>Священик після кожного разу творить тільки великий поклін, а вірні – доземний.</i> </p>
<p>Великий відпуст: «Христос, істинний Бог наш, що задля нас, людей, і нашого ради спасіння страшні страждання, і Животворящий Хрест, і вольне погребення плоттю прийняти зволив, молитвами пречистої Своєї Матері, святих славних і всехвальних Апостолів, преподобних і богоносних отців наших, і всіх святих, помилує і спасе нас, як благий і чоловіколюбець".</p>
<p><b><i> Єрусалимська</i> <i>Утреня (відправляється ввечері)</i>:</b> <i>священик під час Утрені стоїть перед Божим Гробом, де для нього підготовлено сидіння та стіл зі свічками й книгами. Священик одягнений у єпітрахиль та фелон багряного кольору. Позаду сидіння ставиться аналой.</i></p>
<p><i> Після великого славослов’я священик бере Євангеліє з престолу, творить обхід, як на Літургії. Ставши перед Божим Гробом, очікує закінчення Трисвятого і стихири “Прийдіте ублажімо”. Тоді ставить Євангеліє на аналой, обернений до людей. Перед читанням Євангелія, під час “Алилуя” (г. 5), священик кадить Божий Гріб та людей. По відчитанні Євангелія ієрей цілує та закриває його і залишає на аналої. Коли відспівають “Благообразний Йосиф”, священик бере Євангеліє, входить до святилища та кладе його на престолі, відтак зачиняє св. двері й засуває катапетасму.</i></p>
<p><i>Часи</i>: на всіх тропар і кондак Великої суботи. </p>
