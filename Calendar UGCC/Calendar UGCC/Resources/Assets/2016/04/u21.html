<p>Квітень 21 (8) Четвер</p>
<p>Свв. апп. Іродіона, Агава, Руфа, Асинкріта, Флегонта і Єрма.</p>
<p><i>Літургія Передосвячених Дарів</i>: катизма 18. На «Господи, взиваю» 10 стихир: 6 Тріоді та 4 прпп., Сл.: прпп., І нині: богород. на глас Сл. Прокімен: «Я буду перед Господом ходити», читання: Бт. 43, 26-31; 45, 1-17; другий прокімен: «Виконаю обіти мої Господеві», читання: Прип. 21, 23-22, 5. Далі - за чином Літургія Передосвячених Дарів.</p>
<p><i>Утреня:</i> замість «Бог Господь» співаємо «Алилуя» і троїчні тропарі 5-го гласу. Катизми 3; сідальні: 1-й Октоїха, 2-й і 3-й Тріоді. Пс. 50 і канон. На 4-ій, 8-ій, та 9-ій – канон апп. та два Тріоді. На інших – тільки канон апп. Катавасією по 3-ій, 4-ій, 6-ій, 8-ій та 9-ій піснях – ірмос останнього канону. По 3-ій – сідальний апп., по 6-ій – конд.-ікос апп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава» а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
<p><i>Божественної літургії не служимо.</i></p>
