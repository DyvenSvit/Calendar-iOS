<p>Квітень 20 (7) Середа</p>
<p>Прп. Юрія, єп. Митилинського.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді, 3 прп., Сл., І нині: богород. Прокімен Тріоді: «Початок мудрості « і читання Тріоді: Бт. 31, 3-16; другий прокімен: «Він ласкавий і милостивий» і читання: Прип. 21, 3-21. «Сподоби, Господи». Стиховня Тріоді. По «Отче наш» - все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 5-го гласу. Катизми 3; сідальні: 1-й Октоїха, 2-й і 3-ій Тріоді. Пс. 50 і канон. На 3-ій, 8-ій, та 9-ій піснях – канон прп. та два Тріоді. На інших – тільки канон прп. Катавасія – ірмос останнього канону. По 3-ій – сідальний прп., по 6-ій – конд.-ікос прп. По 9-ій – «Достойно» і по єктенії – світильний гласу. Перед малим славослов’ям ієрей виголошує: «Тобі належить слава», а відтак «Слава Тобі, що світло нам показав». Стиховня Тріоді. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
