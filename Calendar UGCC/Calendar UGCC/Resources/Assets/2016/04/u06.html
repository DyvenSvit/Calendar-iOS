<p>Квітень 6 (24) Середа</p>
<p>Передсвяття Благовіщення.</p>
<p>Прп. Захарії. Св. Артемона, єп. Селевкії Пісідійської.</p>
<p><i>Вечірня</i>: катизма чергова. На «Господи, взиваю» 6 стихир: 3 Тріоді (Хреста) і з передсвяття, Сл.: Тріоді, І нині: передсвяття. Прокімен Тріоді: «Співайте Богові» і одне читання Тріоді: Бт. 9, 8-17, відтак другий прокімен: «Спасіння твоє» і друге читання: Прип. 12, 8-22. «Сподоби, Господи». Стиховня Тріоді, Сл.: Тріоді, І нині: передсвяття. По «Отче наш» - все за посним уставом.</p>
<p><i>Утреня:</i> замість «Бог Господь» співаємо «Алилуя» і троїчні тропарі 3-го гласу. Катизми 3; сідальні: 1-й Октоїха, 2-й і 3-ій Тріоді. Пс. 50. Канон Тріоді і передсвяття, а на 3-ій, 8-ій і 9-ій піснях - канон Тріоді, передсвяття і трипіснець. Катавасія по 3-ій, 8-ій і 9-ій – ірмос трипіснця, а по 6-ій – ірмос передсвяття. По 3-ій пісні – кондак передсвяття і сідальний Тріоді, Слава, і нині: передсвяття; по 6-ій – кондак-ікос Тріоді; по 9-ій – світильний троїчний голосу; а також Тріоді з його хрестобогородичним. Перед малим славослов’ям ієрей виголошує: «Тобі належить слава», а відтак «Слава Тобі, що світло нам показав». Стиховня Тріоді, Сл.: Тріоді, І нині: передсвяття. «Добре воно» (2), по «Отче наш»: тропар «Стоячи у храмі»; відтак «Господи, помилуй» (40) й інше за посним уставом, як у часослові. По останньому поклоні з молитвою св. Єфрема – відразу «Прийдіте, поклонімся» тричі й 1-й час.</p>
<p><i>Часи</i>: все за пісним уставом святої Чотиридесятниці.</p>
