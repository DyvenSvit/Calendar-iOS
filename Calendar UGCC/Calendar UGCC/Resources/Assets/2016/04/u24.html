<p>Квітень 24 (11) Неділя</p>
<p><i>Неділя 6-та Великого посту, квітна.</i></p>
<p>Св. свщмч. Антипи, єп. Пергаму Азійського.</p>
<p><b>&#8853; ВХІД ГОСПОДНІЙ В ЄРУСАЛИМ.</b></p>
<p><i>Вечірня: </i>“Блажен муж”. На “Господи, взиваю” 10 стихир свята, Сл., І нині: свята. Прокімен дня. Три читання: Буття 49, 1-2, 8-12; Софонії 3, 14-19; Захарії 9, 9-15. Литія і Стиховня свята. По “Отче наш”: тропар, глас 1 «Спільне Воскресіння" (2) і тропар, глас 4 «Поховані з Тобою» (1).</p>
<p><i>Утреня</i>: по “Бог Господь”: тропар «Всезагальне Воскресіння" (2), Сл., І нині: «Поховані з Тобою». Катизми чергові, сідальні свята. Полієлей, Величання, сідальний свята. Степенна, глас 4: “Від юності моєї”. Прокімен свята, Єв. Мт. 83; 21, 1-11, 15-17. “Воскресіння Христове” не співаємо. Пс. 50 <i>(під час читання псалма священик кадить галузки, по закінченні псалма читає молитви і кропить галузки свяченою водою)</i>. Стихира свята. Канон свята, катавасія – ірмос канону свята. По 3-ій пісні – іпакой свята, по 6-ій – конд.-ікос свята. Немає “Чеснішу”. По 9-ій – “Свят Господь Бог наш” (3) і світильний свята. Хвалитні 6, всі свята. Сл., І нині: свята. По вел. славослов’ї – тропар «Всезагальне Воскресіння", Сл., І нині: «Поховані з Тобою». Відпуст великий, як на Вечірні. </p>
<p><i>Часи</i>: на всіх часах тропар і кондак свята. </p>
<p><i>Літургія св. Йоана Золотоустого: </i>антифони свята.Після входу тропар «Всезагальне Воскресіння", Сл.: «Поховані з Тобою», І нині: конд. свята. Співаємо Трисвяте. Прокімен, алилуя свята. Ап. Флп. зач. 247; 4, 4-9; Єв. Йо. зач. 41; 12, 1-8. Замість «Достойно» - приспів і ірмос 9-ї пісні канону свята. Причасний свята. </p>
